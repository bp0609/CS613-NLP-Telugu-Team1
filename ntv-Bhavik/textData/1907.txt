యంగ్ టైగర్ ఎన్టీయార్ దేవర ఆగమనానికి థియేటర్లు మారుమోగుతున్నాయి. ఎక్కడ చుసిన జై ఎన్టీయార్ నినాదాలతో దద్దరిల్లుతున్నాయి. దేవర  బెన్ ఫిట్ షోస్ పాసిటివ్ టాక్ రాబట్టాయి.  అక్కడక్కడ కాస్త ల్యాగ్ అనిపించిన మొత్తంగా దేవర ఆడియెన్స్ ను అలరించాడని పబ్లిక్ టాక్. మరి ముఖ్యంగా దేవర సినిమాలో యాక్షన్ ఎపిసోడ్ అదిరిపోయాయని, స్పెషల్‌గా సెకండాఫ్‌లో వచ్చే షార్క్ ఫైట్, అండర్ వాటర్ సిక్వెన్సు వేరే లెవల్ లో ఉన్నాయని ఫ్యాన్స్ నుండి వినిపిస్తున్న మాట. సంగీత దర్శకుడు అనిరుధ్ బ్యాగ్రౌండ్ స్కోర్ సినిమాను నిలబెట్టిందనే చెప్పాలి.
Also Read : Devara : కడపలో దేవర బెన్ ఫిట్ షోలో ఉద్రిక్తత.. పోలీసుల రంగప్రవేశం..
కాగా దేవర లో ఎన్టీయార్ సరసన బాలీవుడ్ బ్యూటీ జాన్వీ కపూర్ హీరోయిన్ గా నటించింది. తారక్ జాన్వీ పై చిత్రీకరించిన చుట్టమల్లే లిరికల్ సాంగ్ రిలీజ్ కు ముందే విశేషంగా ఆకట్టుకుంది. ఇక సినిమాలో కూడా ఆ సాంగ్ ప్లేస్ మెంట్ చక్కగా కుదిరింది. తారక్ జాన్వీల మధ్య కెమిస్ట్రీ ప్రేక్షకులను అలరించింది. కానీ జాన్వీ పాత్రను కొంతపరిధి మేరకు మాత్రమే చూపించారని ఆడియెన్స్ కాస్త అసంతృప్తి వ్యక్తం చేస్తున్నారు. యాక్టింగ్ పరంగా జాన్వీ ఉన్నంతలో మెప్పించింది, మూడు గంటల సినిమా మొత్తంలో జాన్వీ కేవలం లిమిటెడ్ సీన్స్ లో మాత్రమే కనిపించింది. ఉన్నంతలో గ్లామర్ షో చేసింది. కానీ ఆమెకు ఇంకాస్త స్క్రీన్ స్పేస్ ఇచ్చి ఉంటె బాగుండేది అనే ఫీలింగ్ చాలా మంది ప్రేక్షకుల్లో కలిగింది. కాగాసెకండ్ పార్ట్ లో జాన్వీ రోల్ ఎక్కువ ఉంటుందని కొరటాల ఆ మధ్య ఇంటర్వ్యూ లో చెప్పిన సంగతి తెలిసిందే .
