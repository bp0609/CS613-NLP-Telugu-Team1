ఫిరాయింపు ఎమ్మెల్యేలపై అనర్హత వేటు వేయాలని కోరుతూ దాఖలైన పిటిషన్లపై చర్య తీసుకోవాలని అసెంబ్లీ స్పీకర్‌ను ఆదేశిస్తూ తెలంగాణ హైకోర్టు సోమవారం ఇచ్చిన ఆదేశాలను భారత రాష్ట్ర సమితి (బీఆర్‌ఎస్) స్వాగతించింది. హైకోర్టు తీర్పు అధికార కాంగ్రెస్‌కు చెంపపెట్టులాంటిదని బీఆర్‌ఎస్‌ నేత, మాజీ మంత్రి హరీష్‌ రావు వ్యాఖ్యానించారు. “ఈ తీర్పు కాంగ్రెస్ అప్రజాస్వామిక పద్ధతులకు గణనీయమైన ఎదురుదెబ్బ. పార్టీ మారిన వారు అనర్హత వేటు నుంచి తప్పించుకోలేరని స్పష్టంగా తెలియజేస్తోంది. న్యాయస్థానం తీర్పు ప్రజాస్వామ్యానికి దక్కిన విజయం, మన రాజ్యాంగ విలువలను కాపాడటంలో బలమైన వైఖరి” అని ఆయన అన్నారు. ఉప ఎన్నికలు అనివార్యమని, బీఆర్‌ఎస్‌ విజయం సాధిస్తుందని హరీశ్‌రావు ధీమా వ్యక్తం చేశారు.
Srisailam Temple:  శ్రీశైలం ఆలయంలో భక్తులకు విభూదిధారణ  పునఃప్రారంభం
“వచ్చే నాలుగు వారాల్లో నిర్ణయం తీసుకోవడం ద్వారా ప్రజాస్వామ్యాన్ని పరిరక్షించేందుకు, కోర్టు ఆదేశాలను అనుసరించి శాసనసభ స్పీకర్ వెంటనే చర్య తీసుకుంటారని మేము విశ్వసిస్తున్నాము” అని ఆయన అన్నారు.  కాంగ్రెస్‌లోకి ఫిరాయించిన ముగ్గురు బీఆర్‌ఎస్ ఎమ్మెల్యేలపై అనర్హత వేటు వేయాలని దాఖలైన పిటిషన్లపై విచారణ షెడ్యూల్‌ను నాలుగు వారాల్లోగా ప్రకటించాలని జస్టిస్ బి. విజయసేన్ రెడ్డితో కూడిన ధర్మాసనం స్పీకర్ కార్యాలయాన్ని ఆదేశించింది. బీఆర్‌ఎస్‌ నేతలు దాఖలు చేసిన పిటిషన్‌పై గత నెలలో ఉత్తర్వులను రిజర్వ్‌లో ఉంచిన కోర్టు సోమవారం తన నిర్ణయాన్ని ప్రకటించింది. భద్రాచలం ఎమ్మెల్యే వెంకటరావు తెల్లం, స్టేషన్‌ఘన్‌పూర్‌ ఎమ్మెల్యే కడియం శ్రీహరి, ఖైరతాబాద్‌ ఎమ్మెల్యే దానం నాగేందర్‌లపై దాఖలైన అనర్హత పిటిషన్‌ల పరిశీలనకు సంబంధించి స్పీకర్‌ చర్య తీసుకోకపోవడంపై రిట్‌ పిటిషన్లు దాఖలయ్యాయి.
Ganesh Immersion: వినాయక నిమజ్జనంలో అపశృతి.. ఇద్దరు యువకులు, ఓ బాలుడు గల్లంతు
ఎమ్మెల్యేలపై అనర్హత వేటు వేయాలన్న పిటిషన్లపై స్పీకర్ నిర్ణయాన్ని మూడు నెలలుగా పెండింగ్‌లో ఉంచుతున్నారని పిటిషనర్లు వాదించారు. అసెంబ్లీ స్పీకర్‌కు ఆదేశాలు ఇవ్వడానికి కోర్టుకు ఉన్న అధికారాలకు సంబంధించిన రాజ్యాంగపరమైన అంశాలపై సుదీర్ఘ విచారణ తర్వాత కోర్టు తన ఉత్తర్వులను రిజర్వ్ చేసింది. స్పీకర్‌పై మాండమస్‌ రిట్‌ దాఖలు చేయలేమని ఎమ్మెల్యేల తరఫు న్యాయవాదులు వాదించారు. పిటిషనర్లు తమ పిటిషన్‌ను స్పీకర్ ముందు దాఖలు చేసిన 15 రోజులలోపు కోర్టును ఆశ్రయించారని, ఇది తక్కువ వ్యవధిలో ఉందని, అందువల్ల ఈ విషయం కొనసాగించలేమని వారు చెప్పారు.
