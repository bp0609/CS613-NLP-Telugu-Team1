అదానీ గ్రూప్‌ ఛైర్మన్‌ గౌతమ్‌ అదానీ సంభాషణలను బయటపెట్టిన వ్యక్తికి ప్రాణహాని ఉంది. ఈ వ్యక్తి పేరు నెల్సన్ అమేన్యా. విమానాశ్రయానికి సంబంధించి అదానీకి, కెన్యా ప్రభుత్వానికి మధ్య జరిగిన రహస్య సంభాషణను ఈ వ్యక్తి బయటపెట్టారు. అమేన్యా ఈ విషయాన్ని వెల్లడించిన తర్వాత చాలా కలకలం రేగింది. ఈ బహిర్గతం పట్ల తనకు ఎలాంటి పశ్చాత్తాపం లేదని అమేన్యా అన్నారు. కెన్యా ప్రభుత్వం నుంచి తన ప్రాణాలకు ముప్పు పొంచి ఉందని తాను ఇప్పుడు భయపడుతున్నానని చెప్పారు.
విషయం ఏంటంటే..?
కెన్యాలోని ప్రధాన విమానాశ్రయం జోమో కెన్యాట్టా (JKIA) నిర్వహణకు సంబంధించి అదానీ కెన్యా ప్రభుత్వంతో చర్చలు జరిపారు. జేకేఐఏ ఆఫ్రికాలోని అత్యంత రద్దీగా ఉండే విమానాశ్రయాలలో ఒకటి. అయితే ఇక్కడ తరచూ విద్యుత్తు అంతరాయం ఏర్పడుతోంది. అంతేకాకుండా, దాని పైకప్పుల నుంచి నీరు కారుతుంది. అటువంటి పరిస్థితిలో.. మరమ్మత్తు అవసరం. అదానీ గ్రూప్ ఈ విమానాశ్రయంలో $1.85 బిలియన్ల పెట్టుబడి పెట్టడానికి ముందుకొచ్చింది. వార్తా సంస్థ ఏఎఫ్‌పీ నివేదికల ప్రకారం.. ఈ ఒప్పందాన్ని పూర్తి రహస్యంగా ఉంచడాన్ని వార్తసంస్థ వెల్లడించింది. ఇతర టెండర్లను ఆహ్వానించడానికి ఎటువంటి ప్రయత్నం చేయలేదు. అదానీ గ్రూప్ కే అప్పగించినట్లు వార్తా సంస్థ నివేదికలో పేర్కొంది.
పత్రాలతో సహా వెల్లడించిన నెల్సన్ అమేన్యా..
విజిల్‌బ్లోయర్ అమేన్యా ఈ సంభాషణకు సంబంధించిన పత్రాలను జూలైలో ఆన్‌లైన్ ప్లాట్‌ఫారమ్‌లో పంచుకున్నారు. ఈ విమానాశ్రయాన్ని 30 ఏళ్ల పాటు లీజుకు తీసుకునేందుకు అదానీ గ్రూప్ చాలా నెలలుగా చర్చలు జరుపుతున్నట్లు ఈ పత్రాల్లో ఉంది. అమేన్యా ఏఎఫ్‌పీతో మాట్లాడుతూ… షరతుల కారణంగా వారు దానిని పబ్లిక్ చేయకూడదనుకున్నారని స్పష్టం చేశారు. 30 ఏళ్ల లీజు తర్వాత కూడా విమానాశ్రయంలో 18 శాతం ఈక్విటీని అదానీ ఉంచుకోవాలనుకున్నట్లు తెలిపారు. అమేన్యా ఈ విషయాన్ని వెల్లడించిన తర్వాత చాలా కలకలం రేగింది. ఈ కారణంగా విమానాశ్రయ ఉద్యోగులు సమ్మెకు దిగారు. అలాగే… ఈ సంభాషణపై పార్లమెంటరీ విచారణకు సిఫార్సు చేయబడింది. అదానీ ఆఫర్ చేసిన పెట్టుబడి మొత్తం చాలా తక్కువ అని చెప్పారు. ఈ ఒప్పందాన్ని వ్యతిరేకిస్తున్న వారు విమానాశ్రయం యొక్క వ్యూహాత్మక విలువను పరిగణనలోకి తీసుకుంటే ఇది చాలా తక్కువ అని అంటున్నారు. దీని ఫీజు కెన్యా స్థూల దేశీయోత్పత్తి (GDP)లో 5 శాతం.
అమేన్యాకు ప్రాణహాని..
అమేన్యా కెన్యా పౌరుడు, ఫ్రాన్స్‌లో చదువుతున్నాడు. ఆ సంభాషణను బయటపెట్టిన తర్వాత.. తనను టార్గెట్ చేస్తున్నారని అమేన్యా చెప్పారు. కెన్యా యొక్క క్రిమినల్ ఇన్వెస్టిగేషన్ డైరెక్టరేట్ చర్య ప్రారంభించిందని పేర్కొన్నాడు. నకిలీ క్రిప్టోకరెన్సీలను విక్రయిస్తున్నారని ఆరోపిస్తూ డైరెక్టరేట్ తన కార్బన్ క్రెడిట్ సంస్థకు లేఖ రాసింది.
