బద్లాపూర్‌లోని ఓ స్కూల్‌లో అమాయక బాలికలపై అత్యాచారానికి పాల్పడిన నిందితుడు అక్షయ్ షిండే పోలీసు కారులోంచి రివాల్వర్ లాక్కొని పోలీసు బృందంపై కాల్పులు జరిపాడు. నిందితులు పోలీసు బృందంపై అనేక రౌండ్లు కాల్పులు జరిపాడు. ఇందులో పోలీసు అధికారులు కూడా గాయపడ్డారు. తలోజా జైలు నుంచి పోలీసు బృందం అక్షయ్‌ను తమతో తీసుకువెళుతుండగా ఈ ఘటన జరిగిందని పోలీసులు తెలిపారు. నిందితులు పోలీసు బృందంపై కాల్పులు జరపడంతో.. వారు నిందితులపై ప్రతీకారం తీర్చుకున్నారని, అక్షయ్‌పై కాల్పులు జరిపారని పోలీసులు పేర్కొన్నారు.  గాయపడిన అతడిని చికిత్స నిమిత్తం సమీప ఆసుపత్రికి తరలించారు.
READ MORE: Oscars: కల్కి 2898 ఏడీ-హనుమాన్ సహా ఆస్కార్ అఫీషియల్ ఎంట్రీకి పోటీ పడిన 29 సినిమాలివే!
కాగా.. మహారాష్ట్రలోని బద్లాపూర్‌ పాఠశాలలో ఇద్దరు బాలికలపై స్వీపర్ లైంగిక దాడికి పాల్పడిన ఘటన దేశ వ్యాప్తంగా సంచలనంగా మారిన సంగతి తెలిసిందే. ఆగస్టు 13న ఉదయం 9 గంటల నుంచి మధ్యాహ్నం 12 గంటల మధ్య బాలికలపై స్వీపర్ లైంగిక దాడి చేశాడు. కాగా.. ఈ ఘటనపై ఆ బాలికలు తమ కుటుంబ సభ్యులకు చెప్పడంతో విషయం వెలుగులోకి వచ్చింది. ఈ క్రమంలో.. బాధిత బాలికల కుటుంబ సభ్యులు ఆగస్టు 16న పోలీసులకు విషయం చెప్పారు. అనంతరం.. బాలికలిద్దరికీ వైద్యపరీక్షలు చేయించడంతో నిజం బయటకు వచ్చింది.
READ MORE:Karthi: మా అన్న నుంచి అదే బెస్ట్ కాంప్లిమెంట్.. రెమ్యునరేషన్ తగ్గించారు: కార్తీ ఇంటర్వ్యూ
మరోవైపు.. ఈ ఘటనపై బద్లాపూర్‌లో భారీ నిరసనలు జరిగాయి.  వేలాది మంది ప్రజలు వీధుల్లోకి వచ్చి రైలు సేవలకు అంతరాయం కలిగించారు. ఆ తర్వాత పోలీసులు కొందరిని అదుపులోకి తీసుకున్నారు. ఇదిలా ఉంటే.. నిందితుడు అక్షయ్ షిండేను పోలీసులు ఆగస్టు 17న అరెస్టు చేసి కస్టడీకి పంపారు. కాగా.. నిందితుడిని ఎలాంటి తనిఖీలు లేకుండానే పాఠశాల కాంట్రాక్టు వర్కర్‌గా నియమించారు. అతనికి పాఠశాలలోని అణువణువూ తెలుసు. అంతేకాకుండా.. నిందితుడు నేరస్థుడనే అనుమానాలు ఉన్నాయి.
