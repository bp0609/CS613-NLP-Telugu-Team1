ఒడిశాలోని పూరిలో  అత్యాచారయత్నం  ఘటన కలకలం రేపింది.  పూరీ నుంచి రిషికేశ్ వెళ్తున్న ఉత్కల్ ఎక్స్‌ప్రెస్ రైలులో ఓ ప్యాంటీకార్ ఉద్యోగి దివ్యాంగ మహిళపై బలవంతంగా అత్యాచారం చేసేందుకు ప్రయత్నించాడు. మహిళ బాత్‌రూమ్‌కు వెళుతుండగా.. ఈ ఘటన చోటుచేసుకుంది. మహిళ అరుపులు విన్న ప్రజలు బాత్‌రూమ్‌ తలుపులు తెరిచి చూడగా విషయం వెలుగులోకి వచ్చింది.
READ MORE: Vijayawada Floods: వదర బాధితులకు ప్రభుత్వం కీలక సూచన.. ఇంటి దగ్గర ఉంటే బెటర్‌..
పోలీసుల సమాచారం ప్రకారం..  ఒడిశాలోని రిషికేశ్‌కు వెళ్తున్న 18477 ఉత్కల్‌ ఎక్స్‌ప్రెస్‌లోని ఏసీ-3 కోచ్‌లో రాత్రి 2 నుంచి 3 గంటల సమయంలో రైలు కటక్ మరియు జాజ్‌పూర్ మధ్య వెళుతుండగా గొడవ జరిగింది. ఇంతలో కోచ్‌లోని బాత్‌రూమ్‌లో నుంచి ఓ మహిళ అరుపుల శబ్దం వినిపించింది. దీని తర్వాత కోచ్‌లో ప్రయాణిస్తున్న మిగతా వ్యక్తులు టాయిలెట్ డోర్ వద్దకు చేరుకుని బలవంతంగా టాయిలెట్ డోర్ తెరవడంతో ప్రజలు కన్నీరుమున్నీరయ్యారు. రైలులోని ప్యాంటీకార్ కి చెందిన ఉద్యోగి టాయిలెట్‌లో రైలులో ప్రయాణిస్తున్న వికలాంగ మహిళా ప్రయాణీకురాలిపై బలవంతంగా రేప్ చేసేందుకు యత్నిస్తున్న దృశ్యం వారికి కనిపించింది.
READ MORE: Sunita kejriwal: హర్యానాలో సునీతా ఎన్నికల ప్రచారం.. మోడీకి కేజ్రీవాల్ తలవంచరని వ్యాఖ్య
బాధితురాలు ఒడిశాలోని నయాఘర్‌లోని తన తల్లి ఇంటికి వచ్చింది. ఆమె ఉత్తరప్రదేశ్‌లోని తన అత్తమామల ఇంటికి తిరిగి వెళ్తోంది. నిందితుడిని  రామ్‌జిత్ సింగ్ గా గుర్తించారు.  రైలు చక్రధర్‌పూర్‌కు చేరుకోగానే నిందితుడిని రైల్వే పోలీసులకు అప్పగించారు. నిందితుడిని పోలీసులు అరెస్ట్ చేశారు. బాధిత మహిళ తన మైనర్ కొడుకుతో కలిసి ప్రయాణిస్తోంది.
