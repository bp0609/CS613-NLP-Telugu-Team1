Musheer Khan: తాజాగా జరిగిన ప్రమాదంలో భారత క్రికెట్ జట్టు స్టార్ బ్యాట్స్‌మెన్ సర్ఫరాజ్ ఖాన్ తమ్ముడు ముషీర్ ఖాన్ తీవ్రంగా గాయపడ్డాడు. మీడియా కథనాల ప్రకారం, రోడ్డు ప్రమాదంలో గాయపడిన ముషీర్‌కు ఫ్రాక్చర్ అయింది. ముషీర్ తన తండ్రితో కలిసి కాన్పూర్ నుంచి లక్నో వెళ్తుండగా ప్రమాదం జరిగినట్లు సమాచారం. ముషీర్‌కు గాయం ఏ స్థాయిలో ఉందో ఇంకా తెలియాల్సి ఉంది. ఇకపోతే., ఇరానీ కప్ మ్యాచ్ ముంబై, రెస్ట్ ఆఫ్ ఇండియా మధ్య లక్నోలోని ఎకానా స్టేడియంలో అక్టోబర్ 1 నుండి 5 వరకు జరగనుంది. ఈ మ్యాచ్‌కు ముందు ముషీర్ ప్రమాదం ముంబైకి పెద్ద దెబ్బ. ఇది మాత్రమే కాదు, అక్టోబర్ 11 నుండి ప్రారంభమయ్యే రంజీ ట్రోఫీ ప్రారంభ మ్యాచ్‌లకు కూడా ముషీర్ దూరం కావచ్చని సమాచారం.
India vs Bangladesh: రెండోరోజు ఆట వర్షర్పణం కానుందా.? కమ్ముకున్న చీకటి మేఘాలు!
ముషీర్ ఖాన్ ఇటీవల ఆడిన దులీప్ ట్రోఫీలో అద్భుతాలు చేస్తూ కనిపించాడు. అతను టోర్నీలో ఇండియా B తరఫున ఆడాడు. ముషీర్ తన తొలి మ్యాచ్‌లో తొలి ఇన్నింగ్స్‌లో 181 పరుగులు చేశాడు. ఆ తర్వాత అతడిని భారత జట్టులోకి తీసుకురావాలనే డిమాండ్ తీవ్రమైంది. అయితే తర్వాతి నాలుగు ఇన్నింగ్స్‌ల్లో ముషీర్ ఖాతా తెరవకుండానే రెండుసార్లు ఔటయ్యాడు. ఇది కాకుండా, అతను ఒకసారి 5 పరుగులు, ఒకసారి 1 పరుగు మాత్రమే చేశాడు. ఇకపోతే ., ముషీర్ తన కెరీర్‌లో ఇప్పటివరకు 9 ఫస్ట్ క్లాస్ మ్యాచ్‌లు ఆడాడు. ఈ మ్యాచ్‌ల్లో 15 ఇన్నింగ్స్‌ల్లో బ్యాటింగ్ చేసిన అతను 51.14 సగటుతో 716 పరుగులు చేశాడు. ఇందులో అతను 3 సెంచరీలు, 1 హాఫ్ సెంచరీ చేశాడు. ఇందులో అతని అత్యధిక స్కోరు 203* పరుగులు.
England vs Australia: ఇంగ్లాండ్ దెబ్బకి చిన్నబోయిన ఆస్ట్రేలియా.. భారీ విజయాన్ని అందుకున్న ఇంగ్లాండ్!
