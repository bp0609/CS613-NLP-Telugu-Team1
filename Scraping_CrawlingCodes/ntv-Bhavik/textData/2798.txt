Kerala Police Issued Lookout Notice against actor Siddique in Harassment Case: అత్యాచారం కేసులో నిందితుడైన నటుడు సిద్ధిక్‌పై ప్రత్యేక దర్యాప్తు బృందం దర్యాప్తును ముమ్మరం చేసింది. సిద్ధిక్‌ను పట్టుకునేందుకు దర్యాప్తు బృందం మీడియాలో లుక్‌అవుట్ నోటీసు జారీ చేసింది. లుకౌట్ నోటీసును మలయాళ దినపత్రికలలో ప్రచురించారు. మ్యూజియం స్టేషన్‌లో నమోదైన కేసులో సిద్ధిక్ నిందితుడని, సమాచారం తెలిసిన వారు పోలీసులకు తెలియజేయాలని నోటీసులో పేర్కొన్నారు. పోలీసులకు సమాచారం ఇవ్వడానికి ఫోన్ నంబర్ కూడా షేర్ చేశారు. ఈ ఫోటోలో కనిపిస్తున్న ఫిల్మ్ ఆర్టిస్ట్ సిద్ధిక్ మ్యూజియం పోలీస్ స్టేషన్ క్రైమ్. 1192/2024, U/S 376 E 506 IPC కింద కేసులో నిందితుడు మరియు ప్రస్తుతం పరారీలో ఉన్నాడు. అతని గురించి మీకు ఏవైనా సమాచారం ఉంటే, దయచేసి క్రింది చిరునామా లేదా ఫోన్ నంబర్‌లో నాకు తెలియజేయండి. 1. తిరువనంతపురం సిటీ పోలీస్ కమిషనర్: 9497996991 2. డిఐజి తిరువనంతపురం: 9497998993 3.అసిస్టెంట్ కమీషనర్ తిరువనంతపురం: 9497990007 4. మ్యూజియం పోలీస్ స్టేషన్: 04712315096 అని పోస్టర్ లో పేర్కొన్నారు.
Casting Couch: ఒక సినిమా కోసం ఐదుగురు నిర్మాతలు పడుకోమన్నారు.. హీరోయిన్ సంచలనం
ఇక సిద్దిఖ్ దేశం విడిచి వెళ్లకుండా విమానాశ్రయంలో నోటీసు కూడా అంటించారు. యువ నటిపై అత్యాచారం చేసిన కేసులో హైకోర్టు బెయిల్ నిరాకరించడంతో సిద్ధిక్ పరారీలో ఉన్నాడు. పోలీసులు అలువా, కాకనాటేలోని నటుడి ఇంట్లో సోదాలు చేసినప్పటికీ అతను ఎక్కడికి వెళ్లాడు అనే దానిపై ఎలాంటి క్లూ లభించలేదు. నటుడితో సన్నిహిత సంబంధాలున్న వారి ఫోన్లపైనా పోలీసులు నిఘా పెట్టారు. ముందస్తు బెయిల్ కోసం నటుడు సుప్రీంకోర్టును ఆశ్రయించారు. ఈ పిటిషన్‌ను సుప్రీంకోర్టు సోమవారం విచారించవచ్చు. సిద్ధిక్ తరఫున సుప్రీంకోర్టు సీనియర్ న్యాయవాది ముకుల్ రోత్తగి హాజరవుతారని సమాచారం. సిద్ధిక్‌కు సుప్రీంకోర్టు నుంచి ముందస్తు బెయిల్ వస్తుందని ఆశిస్తున్నారు. అప్పటి వరకు అజ్ఞాతంలోనే ఉండాలని ఆయన నిర్ణయించుకున్నట్లు సినీ వర్గాల సమాచారం. ముందస్తు బెయిల్ రాకముందే పోలీసులకు పట్టుబడితే నెలల తరబడి జైలు జీవితం గడపాల్సి వస్తుందని నటుడు ఆందోళన చెందుతున్నారు. మరోపక్క సోమవారం లోపు సిద్ధిక్‌ను అరెస్టు చేయాలని పోలీసులు భావిస్తున్నారు.
