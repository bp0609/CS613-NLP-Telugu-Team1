Breast Cancer: రొమ్ము క్యాన్సర్ ఒక ప్రాణాంతక వ్యాధి. ఇది చాలా మంది మహిళలను ప్రభావితం చేస్తుంది. ఈ వ్యాధి కేసులు రోజురోజుకూ ప్రపంచ వ్యాప్తంగా పెరిగిపోతున్నాయి. ఈ క్యాన్సర్ పురుషులలో కూడా సంభవించవచ్చు, కాకపోతే దీని ప్రమాదం మహిళల్లో చాలా ఎక్కువగా ఉంటుంది. ప్రపంచ ఆరోగ్య సంస్థ (WHO) ప్రకారం, 2020లో ప్రపంచవ్యాప్తంగా ఈ వ్యాధికి సంబంధించిన 2 మిలియన్ కేసులు పైగా నమోదయ్యాయని, దీని కారణంగా దాదాపు 7 లక్షల మంది మహిళలు మరణించారు. నివేదికల ప్రకారం, మహిళల్లో సంభవించే అన్ని క్యాన్సర్లలో రొమ్ము క్యాన్సర్ అగ్రస్థానంలో ఉంది. రొమ్ములో గడ్డకు సంబంధించిన ఏవైనా లక్షణాలను మీరు గమనించినట్లయితే వెంటనే వైద్యుడిని సంప్రదించండి.
రొమ్ము కాన్సర్ ఉందేమని కనిపించే లక్షణాలు..
రొమ్ములో గడ్డలు:
రొమ్ములో గడ్డ ఉన్నప్పుడు, ఆ ప్రాంతం క్రమంగా మందంగా మారడం ప్రారంభమవుతుంది. అటువంటి పరిస్థితిలో ఈ సమస్యను విస్మరించకూడదు. దీని కోసం, ఆరోగ్య నిపుణుడిని సంప్రదించండి. ఇది ప్రాణాంతక వ్యాధి. ఇందులో కొంచెం అజాగ్రత్త ఆరోగ్యానికి చాలా హాని కలిగిస్తుంది.
పరిమాణంలో మార్పు:
రొమ్ములో గడ్డ కారణంగా రొమ్ము ఆకారంలో మార్పు వస్తుంది. అటువంటి పరిస్థితిలో, గడ్డ వంటి లక్షణాలను విస్మరించకుండా ఉండండి. ఈ సమస్య కారణంగా, రొమ్ము పరిమాణం క్రమంగా పెరుగుతుంది. అదికూడా నిపుణుడిచే తనిఖీ చేసిన తర్వాత నిర్ధారించుకోండి.
రొమ్ము నొప్పి:
రొమ్ములో నొప్పి కూడా గడ్డను సూచిస్తుంది. రొమ్ములో లేదా చుట్టుపక్కల నొప్పి చాలా తీవ్రంగా ఉంటుంది. అటువంటి పరిస్థితిలో వెంటనే వైద్యుడిని సంప్రదించి పరీక్ష చేయించుకోండి. ఈ సమస్య నుండి ఉపశమనం పొందడానికి మీరు ఎంత త్వరగా చికిత్స పొందితే అది మరింత ప్రయోజనకరంగా ఉంటుంది.
దురద లేదా ఎరుపుగా మారడం:
రొమ్ము చుట్టూ దురద లేదా ఆ ప్రాంతం ఎర్రగా మారడం కూడా గడ్డకు సంకేతం. మీరు అలాంటి మార్పులను గమనించినట్లయితే, వెంటనే డాక్టర్ సహాయం తీసుకోండి. మీ రొమ్ములను తనిఖీ చేయండి.
చనుమొన ఆకారంలో మార్పు:
రొమ్ములో గడ్డ ఉండటం వల్ల, దాని ప్రభావం చనుమొన ఆకారంలో కూడా కనిపిస్తుంది. గడ్డ కారణంగా, దాని ఆకారం మారుతూ ఉంటుంది. కొంతమంది స్త్రీల చనుమొనల నుండి రక్తం కూడా రావచ్చు. అటువంటి పరిస్థితిలో, త్వరిత చికిత్సకు ప్రాధాన్యత ఇవ్వండి. వెంటనే ఆరోగ్య నిపుణుల సహాయంతో తనిఖీ చేయండి.
