Bigg Boss 8 Telugu: తెలుగు బిగ్ బాస్ సీజన్ 8 ప్రస్తుతం నాలుగో వారంలో కొనసాగుతుంది. గతవారం బిగ్ బాస్ హౌస్ నుంచి సిద్దిపేట కుర్రాడు అభయ్ నవీన్ ఎలిమినేట్ అయ్యాక.. హౌస్ మేట్స్ లో కాస్త క్రమశిక్షణ కనబడుతున్నట్లుగా అర్థమవుతుంది. ఇకపోతే తాజాగా హౌస్ లో కొత్త చీఫ్ గా కిరాక్ సీత ఎంపిక అయింది. టీం బాధ్యతలను తీసుకున్న ఆవిడ.. ఎంపికలో తన మార్క్ చూపించింది. హౌస్ లోని సభ్యులు పృథ్వి, సోనియా మినహాయించి అందరూ సీత టీం లోకి వెళ్లేందుకు ఆసక్తి చూపించారు. అయితే ఇక్కడ బిగ్ బాస్ ఓ ట్విస్ట్ ఇచ్చాడు. సీత చీఫ్ అవడంతో ఇంటి సభ్యులకు తమ క్లాన్‌ని ఎంచుకునే అవకాశం కల్పించాడు బిగ్ బాస్. దీంతో హౌస్ మేట్స్ అందరూ కాంతార టీంకు జై కొట్టారు. ఇక నిఖిల్ టీంలో సోనియా ఉంది. కాబట్టి హౌస్ మొత్తం ఆ టీంలోకి వెళ్లేందుకు సాహసించలేదు.
CM Chandrababu: వరద సాయంపై సీఎం సమీక్ష.. డెడ్‌లైన్‌ విధింపు..
ఇదిలా ఉండగా.. టీం ఎంపికలలో భాగంగా విష్ణు ప్రియ నిఖిల్ టీమ్ లోకి వెళితే అక్కడ పెద్దగా గుర్తింపు ఉండదు అంటూ చురక వేసింది. అలా చెప్పి సీత గ్రూప్ లో జాయిన్ అయింది. ఇక మరోవైపు కావాలనే సోనియా నిఖిల్ టీం లో చేరింది. అయితే ఈసారి తన గురించి ఏమి చెప్పకుండా నిఖిల్ లీడర్షిప్ క్వాలిటీస్ గురించి మాట్లాడుతూ.. సోనియా చెప్పినప్పుడు హౌస్ మేట్స్ అందరూ ఆశ్చర్యపోయారు. ఇక ఆ తర్వాత నైనిక, నబిల్, యాష్మి అందరూ కాంతార టీం సీత దగ్గరకు చేరారు. అయితే ఒక్క నిమిషం బిగ్ బాస్ అంటూ అని ప్రేరణ బిగ్ బాస్ కు షాక్ ఇచ్చింది.
HYDRA In Ameenpur: అమీన్⁬పూర్ పెద్ద చెరువు పరిసర ప్రాంతాల్లో హైడ్రా సర్వే..
ఇందులో భాగంగా నిఖిల్ టీములో ముగ్గురు తప్ప ఎవరూ జాయిన్ అవ్వలేదని.. ఇప్పటికే సీత టీంలో ఎక్కువ మంది అవడంతో చివరికి ప్రేరణ, మణికంఠలు మాత్రమే మిగులుతారని.. అప్పుడు తాను బిగ్ బాస్ ని రిక్వెస్ట్ చేయడంతో స్వైప్  చేసే ఆప్షన్ ను ఇచ్చారు. దాంతో మిగిలిన మణికంఠ, ప్రేరణలు నిఖిల్ టీంలోకి వెళ్లారు. అయితే ఈసారి నిఖిల్ టీంలో సోనియా, యష్మి ఉండడం ఇప్పుడు అందరిని ఆశీర్వదిస్తుంది. ఈ టీంలో భాగంగా కాంతార టీంలో మొత్తం  ఆరుగురు సభ్యులు, నిఖిల్ టీంలో ఐదుగురు ఉన్నారు. సీత పెద్దది కావడంతో వారి కోసం స్పెషల్ రూమ్ కూడా ఇచ్చారు బిగ్ బాస్. ఇక మొత్తానికి ఎవరెవరు ఏ టీంలో ఉన్నారన్న విషయాన్ని చూస్తే..
సీత (కాంతారా) సభ్యులు: సీత (చీఫ్), విష్ణు ప్రియ, నైనిక, ప్రేరణ, నబీల్, ఆదిత్య ఓం
నిఖిల్ (శక్తి) సభ్యులు: నిఖిల్ (చీఫ్), పృథ్వీ, మణికంఠ, యష్మీ గౌడ, సోనియా
