Matka : మెగా ప్రిన్స్ వరుణ్ తేజ్ ఎంతో ఆసక్తిగా ఎదురుచూస్తున్న పీరియడ్ మాస్ యాక్షన్ ఎంటర్‌టైనర్ మట్కా షూటింగ్ చివరి దశలో ఉంది. ప్రస్తుతం, టీమ్ వరుణ్ తేజ్, ఫైటర్స్‌తో కూడిన కీలకమైన యాక్షన్ ఎపిసోడ్‌ను చిత్రీకరిస్తోంది. వైరా ఎంటర్‌టైన్‌మెంట్స్, ఎస్‌ఆర్‌టి ఎంటర్‌టైన్‌మెంట్ బ్యానర్‌లపై కరుణ కుమార్ దర్శకత్వంలో డాక్టర్ విజయేందర్ రెడ్డి తీగల, రజనీ తాళ్లూరి ఈ చిత్రాన్ని నిర్మిస్తున్నారు. ఈ సినిమా వరుణ్ తేజ్ కెరీర్లోనే అత్యంత భారీ బడ్జెట్ తో తెరకెక్కి్స్తున్నారు. నిర్మాణానంతర కార్యక్రమాలు కూడా పూర్తి కావడంతో మట్కా నిర్మాతలు సినిమా విడుదల తేదీని ప్రకటించారు. ఈ చిత్రం కార్తీక పౌర్ణమికి ముందుగా నవంబర్ 14న థియేటర్లలోకి రానుంది.
Read Also:The Goat OTT: విజయ్‌ అభిమానులకు శుభవార్త.. ఓటీటీలోకి ‘ది గోట్‌’! స్ట్రీమింగ్‌ ఎక్కడంటే?
ఇంతకు ముందు ఫస్ట్ లుక్ పోస్టర్ తో అదరగొట్టిన మేకర్స్ సెకండ్ లుక్ కూడా తీసుకొచ్చారు. వరుణ్ తేజ్ పోస్టర్‌లో రెట్రో అవతార్‌లో సూట్‌లో సిగరెట్‌తో నోటిలో మెట్లపై నడుస్తున్న ఫోటో ఆకట్టుకుంది  వరుణ్ తేజ్ నిజానికి రెండు విభిన్నమైన రూపాల్లో అద్భుతంగా కనిపించాడు.  కరుణ కుమార్ బలమైన స్క్రిప్ట్‌ తో రానున్నారు. 1958 నుండి 1982 వరకు 24 సంవత్సరాల పాటు సాగే ఈ చిత్రానికి పీరియడ్ బ్యాక్‌డ్రాప్‌ని ఎంచుకున్నారు. అతను వరుణ్ తేజ్‌ని నాలుగు డిఫరెంట్ క్యారెక్టర్లలో కనిపించనున్నాడు. ఇప్పటికే ఫస్ట్ లుక్,  వర్కింగ్ స్టిల్స్ లో వరుణ్ తేజ్ వైవిధ్యమైన లుక్స్ అదరగొట్టాయి. ఇప్పుడు విడుదల తేదీని కన్ఫాం చేయడంతో మేకర్స్ రెగ్యులర్ అప్‌డేట్‌లతో వస్తామని హామీ ఇచ్చారు. వరుణ్ తేజ్ సరసన మీనాక్షి చౌదరి , నోరా ఫతేహి హీరోయిన్లుగా నటిస్తున్న ఈ చిత్రానికి జివి ప్రకాష్ కుమార్ సంగీతం అందించగా, ఎ కిషోర్ కుమార్ సినిమాటోగ్రఫీ అందించారు. ఈ చిత్రానికి కార్తీక శ్రీనివాస్ ఆర్ ఎడిటర్ గా వ్యవహరిస్తున్నారు. వీరితో పాటు నవీన్ చంద్ర, అజయ్ ఘోష్, కన్నడ కిషోర్, రవీంద్ర విజయ్, పి రవి శంకర్, తదితరులు కీలక పాత్రలు పోషిస్తున్నారు.
Read Also:Cyber Fraudsters: రెచ్చిపోతున్న కేటుగాళ్లు.. కలెక్టర్‌ ఫొటో డీపీగా పెట్టి ఎమ్మార్వోలతో చాటింగ్..
