ఒకవైపు చెన్నైలో జరగనున్న టెస్టు సిరీస్‌ కోసం టీమిండియా చెమటోడ్చుతుంటే.. మరోవైపు దులీప్ ట్రోఫీలో భారత యువ ఆటగాళ్లు ధీటుగా రాణిస్తున్నారు. దేశవాళీ టోర్నీ రెండో రౌండ్ ప్రారంభమైంది. ఇండియా A, ఇండియా D మధ్య గట్టి పోటీ కనిపించింది. ఇండియా B, ఇండియా C తలపడుతున్నాయి. శనివారం భారత్‌ D ముందు 488 పరుగుల లక్ష్యం ఉంది. ఈ క్రమంలో.. స్టంప్స్ సమయానికి యష్ దూబే15 పరుగులతో నాటౌట్‌గా ఉండగా, రికీ భుయ్ 44 పరుగులతో క్రీజులో ఉన్నారు. రెండో ఇన్నింగ్స్‌లో భారత్‌ డి స్కోరు 62/1 ఉంది. మరోవైపు.. భారత్ బి, భారత్ సి మధ్య బలమైన పోటీ నడుస్తోంది. తొలి ఇన్నింగ్స్‌లో భారత్‌ బి 101 ఓవర్లలో 7 వికెట్లు కోల్పోయి 309 పరుగులు చేసింది. ప్రస్తుతం ఆ జట్టు 216 పరుగుల వెనుకంజలో ఉంది.
Minister Ram Prasad Reddy: చిత్తూరు రోడ్డు ప్రమాద బాధిత కుటుంబాలకు రూ.5లక్షల పరిహారం
మయాంక్‌ అగర్వాల్‌ నేతృత్వంలోని ఇండియా ఎ జట్టు భారత్‌ డిపై పైచేయి సాధించింది. శనివారం ప్రథమ్ సింగ్, తిలక్ వర్మ సెంచరీలతో చెలరేగారు. భారత్ ఎ రెండో ఇన్నింగ్స్‌లో ఓపెనర్‌గా బరిలోకి దిగిన ప్రథమ్ సింగ్ 12 ఫోర్లు, ఒక సిక్సర్ సాయంతో 122 పరుగులతో బలమైన ఇన్నింగ్స్ ఆడాడు. మరోవైపు.. తిలక్ వర్మ తొమ్మిది ఫోర్ల సహాయంతో 111 పరుగులు సాధించాడు. తిలక్ ఫస్ట్ క్లాస్ కెరీర్‌లో ఇది ఐదో సెంచరీ. ప్రస్తుతం నాటౌట్‌గా ఉన్న అతను శాశ్వత్ రావత్ (64 పరుగులు)తో కలిసి క్రీజులో ఉన్నాడు.
House Collapsed: మీరట్‌లో కూలిన మూడంతస్తుల భవనం, శిథిలాల కింద 8 మంది..!
అనంతపురంలో జరుగుతున్న రెండో మ్యాచ్‌లో భారత్‌ బి పరిస్థితి కష్టాల్లో ఉన్నట్లు కనిపిస్తోంది. అభిమన్యు ఈశ్వరన్ జట్టు తొలి ఇన్నింగ్స్‌లో 309/7 పరుగులు చేసింది. ఈ మ్యాచ్‌లో కెప్టెన్ 12 ఫోర్లు, ఒక సిక్సర్ సాయంతో 143 పరుగులు చేసి నాటౌట్‌గా ఇంకా పోరాడుతున్నాడు. రాహుల్ చాహర్ (18* పరుగులు) అతనికి మద్దతుగా ఉన్నాడు. నారాయణ్ జగదీషన్ 70, సర్ఫరాజ్ ఖాన్ 16, రింకూ సింగ్ 6, నితీష్ కుమార్ రెడ్డి 2, వాషింగ్టన్ సుందర్ 13, సాయి కిషోర్ 21 పరుగులు చేశారు.
