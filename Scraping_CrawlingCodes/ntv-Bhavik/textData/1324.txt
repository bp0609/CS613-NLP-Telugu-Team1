HBD Surya Kumar Yadav: భారత క్రికెట్ జట్టు టి20 కెప్టెన్ సూర్యకుమార్ యాదవ్ ఈరోజు తన 34వ పుట్టినరోజును జరుపుకుంటున్నారు. 2021లో 31 ఏళ్ల వయసులో అంతర్జాతీయ క్రికెట్‌లోకి అరంగేట్రం చేసిన సూర్య ఇప్పుడు టీ20లో భారత్‌కు కెప్టెన్‌గా వ్యవహరిస్తున్నాడు. క్రికెట్ భారత క్రికెట్లో మిస్టర్ 360 అని పిలవబడే సూర్య, టి20 ప్రపంచ కప్ 2024 ఫైనల్‌లో డేవిడ్ మిల్లర్‌ను పట్టుకోవడం ద్వారా భారతదేశం రెండవసారి ఛాంపియన్‌గా మారడంలో ముఖ్యమైన సహకారం అందించాడు. సూర్యకుమార్ యాదవ్ 34వ పుట్టినరోజు సందర్భంగా అతని కెరీర్‌లో టాప్ రికార్డులను ఒకసారి చూద్దాం.
* అంతర్జాతీయ టీ20 క్రికెట్‌లో అత్యధిక సార్లు ప్లేయర్ ఆఫ్ ద మ్యాచ్ అవార్డును గెలుచుకున్న ఆటగాడిగా సూర్యకుమార్ యాదవ్ ప్రపంచ రికార్డు సృష్టించాడు. సూర్యకుమార్ ఇప్పటి వరకు 16 సార్లు ప్లేయర్ ఆఫ్ ద మ్యాచ్ అవార్డు గెలుచుకున్నాడు. వీరి తర్వాత మలేషియాకు చెందిన వీరెందీప్ సింగ్, భారత ఆటగాడు విరాట్ కోహ్లీ కూడా 16 ప్లేయర్ ఆఫ్ ద మ్యాచ్ అవార్డులను సొంతం చేసుకున్నారు. కానీ సూర్య కనీసం 71 మ్యాచ్‌ల్లోనే ఈ ఘనత సాధించాడు.
* టీ20లో ఒక క్యాలెండర్ ఇయర్‌లో అత్యధిక పరుగులు చేసిన రెండో ఆటగాడిగా సూర్యకుమార్ రికార్డు సృష్టించాడు. 2022లో 31 మ్యాచ్‌ల్లో 1164 పరుగులు చేశాడు. ఇందులో తొమ్మిది అర్ధ సెంచరీలు, రెండు సెంచరీలు ఉన్నాయి.
* భారత టీ20 కెప్టెన్ సూర్యకుమార్ యాదవ్ టీ20ల్లో అత్యధిక సెంచరీలు చేసిన మూడో ఆటగాడు. సూర్య ఇప్పటివరకు 71 మ్యాచ్‌లలో 68 ఇన్నింగ్స్‌ల్లో నాలుగు సెంచరీలు సాధించాడు. వీరి కంటే ముందు భారత్‌కు చెందిన రోహిత్ శర్మ, ఆస్ట్రేలియాకు చెందిన గ్లెన్ మాక్స్‌వెల్ మాత్రమే ఐదు సెంచరీలతో ముందు ఉన్నారు.
* ఇప్పటివరకు, అతను 71 మ్యాచ్‌లలో 68 ఇన్నింగ్స్‌లలో 168.65 స్ట్రైక్ రేట్‌తో 2332 పరుగులు చేశాడు.
* టీ20ల్లో అత్యధిక సిక్సర్లు బాదిన ఐదో బ్యాట్స్‌మెన్ సూర్య. ఇప్పటి వరకు 136 సిక్సర్లు కొట్టాడు.
* టీ20ల్లో అత్యధిక హాఫ్ సెంచరీలు సాధించిన బ్యాట్స్‌మెన్‌ల జాబితాలో సూర్యకుమార్ యాదవ్ ఏడో స్థానంలో ఉన్నాడు. 24 అర్ధ సెంచరీలు సాధించాడు.
* ఈ ఏడాది శ్రీలంకతో జరిగిన టీ20 మ్యాచ్‌లో ఒకే ఓవర్‌లో ఐదు పరుగులిచ్చి రెండు వికెట్లు తీశాడు.
