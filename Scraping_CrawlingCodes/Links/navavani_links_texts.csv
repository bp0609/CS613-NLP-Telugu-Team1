Links,Texts,Text
https://navavani.org.in/wp/archives/18678,AMMA इति मलयालचलचित्राभिनेतृसङ्घटनस्य अध्यक्षस्थानं मोहन् लालः अहासीत्।सङ्घटनस्य निर्वाहकसमितिं उदसृजत्।,"कोच्ची- ए एं एं ए इति सङघटनस्य आध्यक्ष्यात् मोहन् लालः त्यागपत्रम् अदात्। सङ्घटने भिन्नाभिप्रायः अतिरूक्षः इत्यतो स्थानत्यागम्। पूर्वं कानिचन अङ्गानि स्थानत्यागसन्नद्धतां संसूचयन्ति आसन्। १७ अङ्गयुक्ता निर्वाहकसमितिमपि उदसृजत्।
हेमा समितेः आवेदनस्य प्रकाशनानन्तरं ए एं एं ए सङ्घस्य कानिचन वरिष्ठाङ्गानि लैङ्गिकारोपणम् अभिमुखीकुर्वन्ति आसन्। एतस्यां भूमिकायामेव अध्यक्षस्य स्थानत्यागः निर्वाहकसमितेः उत्सर्जनं च सञ्जातम्। मासद्वयाभ्यन्तरे अध्यक्षस्य नूतननिर्वाहकसमितेश्च चयनं भविता इति मोहनलालेन निगदितम्।"
https://navavani.org.in/wp/archives/18653,राज्यस्तरीयाः चलचित्रपुरस्काराः घोषिताः,"।
पृथ्वीराज् उत्कृष्टः नटः,उष्कृष्टा नटी विभागे द्वे। उर्वशी बीना चन्द्रन् च ।
तिरुवनन्तपुरम्- ५४ तमः राज्य-चलचित्रपुरस्कारः घोषितः। आटुजीवितम् इति तलचित्रे उत्कृष्टाभिनयं प्रकटितवान् पृथ्वीराज् वर्यः उत्कृष्टनटत्वेन चितः। उल्लोषुक्क् इति चलचित्रे श्रेष्ठाभिनयं प्रकटितवती उर्वशी तथा तटव् इति चित्रे श्रेष्ठाभिनयं प्रकटितवती बीना चन्द्रन् च उत्कृष्टे नट्यौ स्तः।
उत्कृष्टः निदेशकः ब्लसीवर्यः, उत्कृष्टं चलचित्रं तटव् च भवति। फासिल् रजाक् वर्यः तटव् इति चलचित्रद्वारा उत्कृष्टो नवागतनिदेशको Sach। नवधिकैः पुरस्कारैःआटुजीवितम् इति चलचित्रम् उत्कृष्टतामवाप।"
https://navavani.org.in/wp/archives/18641,"८,९ कक्ष्यायोः सम्पूर्णोत्तरणं न भविता। दशमकक्ष्यायां उत्तारणाय न्यूनतमाङ्कः अवश्यं करिष्यतिl","तिरुवनन्तपुरम्- केरलराज्यस्य पाठ्यक्रमानुसारम् अध्ययनं कुर्वतां छात्राणां कृते न्यूनतमाङ्कः अवश्यं क्रियते। अद्य समायोजिते मन्त्रिमण्डलाधिवेशने एवायं निर्णयः। जूण् मासे समायोजिते शिक्षासम्मेलने अयं निर्देशः सूचितः आसीत्
अष्टम्यां नवम्यां च कक्ष्यायाम् इतःपरं सम्पुर्णोत्तरणं न भविता। उत्तरणाय न्यूनतमाङ्कः अवश्यं क्रियते। २०२५-२६ अध्ययनवर्षे एस् एस् एल् सि परीक्षा एतदनुसारम् आयोजयिष्यति।
सम्पूर्णोत्तरणं राज्ये शिक्षायाः गुणवत्तान्यूनतायै कारणं स्यादिति सूचनानुसारमेव अयं निर्णयः स्वीकृतः।"
https://navavani.org.in/wp/archives/18631,वयनाट् देशे प्रकृतिदुरन्तेभ्यः पीडितानां छात्राणाम् अध्ययनाय सुविधाः आयोजयिष्यति- मन्त्री शिवन् कुट्टि वर्यः।,"कोल्लम्- वयनाट् देशे आपतिताभ्यः प्राकृतिकदुर्घटनाभ्यः अनेके जनाः समाश्वासकेन्द्रे संसक्षणायां वर्तन्ते। तेषु छात्राः अधिकाः सन्ति। तेषां विद्यालयाः अपि आपदि संलग्नाः विद्यन्ते। समाश्वासकेन्द्रेषु वसतां छात्राणाम् अध्ययनाय सर्वाः सुविधाः आयोजयिष्यति इति केरलीय शिक्षाविभागमन्त्री वि शिवन् कुट्टि वर्यः अब्रवीत्।
अद्य दुरन्तप्रदेशे सन्दर्शनं कृत्वा स इदमपि न्यगादीत् यत् विंशति दिनाभ्यन्तरे एतेषाम् अध्ययनप्रवर्तनानि प्रारभ्यन्ते इति। प्रथमदिने छात्राणां मानसिकप्रबलीकरणाय प्रवर्तनानि भविष्यन्ति। विद्यालयानां पुनर्निर्माणादिकं अचिरेण भविता। तदर्थम् उदारमतीनां साहाय्यं नूनं भविष्यति इत्यपि तेन निगदितम्।"
https://navavani.org.in/wp/archives/18609,डा-हरिप्रसाद् कटम्बूर् वर्याय साहित्यप्रतिभापुरस्कारः।,"कण्णुर्- संस्कृताध्यापकः तथा ज्योतिषवाचस्पतिश्चासीत् कोय्यं के-वि- कुञ्ञिरामन् मास्टर् वर्यः। स्वर्गीयस्य तस्य नाम्नि पारिवारिकाः स्मारकसमितिश्च सम्भूय समायोजितः साहित्यप्रतिभापुरस्कारः डा- हरिप्रसाद् कटम्बूर् वर्याय दीयते। संस्कृतपण्डितः साहित्यकारः तथा तिरुवङ्ङाट् सर्वकारीय उच्चतरविद्यालये संस्कृताध्यापकश्च भवति डा वि टि हरिप्रसाद् वर्यः।
५००१ रूप्यकाणि प्रशस्तिपत्रं च पुरस्कारे अन्तर्भवति। कुञ्ञिरामन् मास्टर् वर्यस्य मृतिवार्षिकदिनाङ्के जूलै १२ दिने मय्यिल् देशे तस्य स्मारकमन्दिरे समायोज्यमाने समारोहे मण्डल वैद्यकीय अधिकारी डा पीयूष् एं नम्पूतिरिः पुरस्कारं समर्पयिष्यति। ततः अनुस्मरणसम्मेलनम् कवियरङ्ङ्, अक्षरश्लोकसभा च प्रचलिष्यति।"
https://navavani.org.in/wp/archives/18568,कोषिक्कोट् नगरं राष्ट्रे प्रथमं साहित्यनगरम्।,"कोषिक्कोट्- युनेस्को संस्थया साहित्यनगरम् इति प्रख्यापितं कोषिक्कोट् नगरं तस्यां पदव्यां प्रविष्टम्। रविवासरे सायं तलि मुहम्मद् अब्दुरहिमान् स्मारकवेदिकायां समायोजिते समारोहे तद्देशप्रशासनविभागस्य मन्त्री एं बी राजेष् वर्यः एतत्संबन्धिनम् औद्योगिकं प्रख्यापनमकरोत्। अनेन साहित्यनगरम् इति पदव्यां प्रविष्टं भारतस्य प्रथमं नगरमभवत् कोषिक्कोट्।
२०२३ ओक्टोबर् ३१ तमे दिनाङ्के एव कोषिक्कोट् नगरं साहित्यनगरत्वेन युनस्को संस्थया अङ्गीकृतम्।एतदनुबन्धितया चतुर्वर्षीयान् कार्यक्रमान् आयोजयिष्यति।"
https://navavani.org.in/wp/archives/18548,डा के जि पौलोस् वर्यः केन्द्र साहित्य अक्कादमीसंस्थया भाषासम्मान् पुरस्कारेण समादृतः।,नवदिल्ली- केन्द्रीय साहित्य अक्कादमी संस्थायाः अस्य वर्षस्य भाषासम्मान् पुरस्काराय सुप्रसिद्धः संस्कृतपण्डितः तथा वाग्मी डा के जि पौलोस् वर्यः अर्हः अभवत्। केरलेषु संस्कृतभाषाप्रचारणाय प्रवर्तमानानां मध्ये प्रथमगणनीयो भवत्ययम्। संस्कृतकलालयेषु संस्कृकविश्वविद्यालये च प्राध्यापकत्वेन कार्यं कृतवानयम्।
https://navavani.org.in/wp/archives/18520,हिमालयसानुषु संस्कृतालेखितः ध्वजः आरोपितः।,"तृशूर्- केन्द्रीय-संस्कृतसर्वकलाशालायाः गुरुवायूर् परिसरस्थाः छात्राः संस्कृतवाक्यानि आलेखितं ध्वजं हिमालयस्य अधित्यकायाम् समारोपयन्। संस्कृतसर्वकलाशालया आयोजिते हिमालय-चन्द्रखनि साहसिकयात्राशिबिरे गुरुवायूर् परिसरस्य प्रतिनिधिरूपेण भागं गृहीत्वैव ज्योतिषे स्नातकोत्तरकक्ष्याछात्रः रतीष् मोहनः तथा साहित्यविभागे स्नातकोत्तरकक्ष्याछात्रः के-एस्-गोकुल् च पञ्चदिवसीयया यात्रया १२१९० पादोन्नतायां चन्द्रखन्यां देवात्मा हिमालयः भारतात्मा संस्कृतम् इत्यालेखितं ध्वजम् आरोपयामासतुः।
प्रथमे दिने सर्वकलाशालायाः कुलपतिरेव यात्रार्थं पताकावहं कृतवान्। कायिकक्षमतानुसारमेव शिबिरे छात्राणां चयनं जातम्। ते सप्त होरापर्यन्तं साहसिकयात्रां कृत्वैव तौ चन्द्रखनिं प्रापतुः।"
https://navavani.org.in/wp/archives/18501,छात्रैः साकं रक्षितारोपि पठेयुः।,"तिरुवनन्तपुरम्- केरलेषु अस्माद् वर्षादारभ्य छात्राणाम् अध्ययनेन समं रक्षितारः अपि अधीयताम्। परं छात्राणां पाठं नास्ति तेषाम् अध्ययनकार्ये के के अंशाः श्रद्धेयाः इत्येव अधीतव्याः। एतदर्थं सज्जीकृतानि पाठपुस्तकानि अचिरेण विद्यालयं नेष्यति। अनेन भारते रक्षाकर्तृभ्यः पाठपुस्तकं दीयमानं प्रथमं राज्यं भविष्यति केरलम्।
पाठपुस्तकानां परिष्करणस्य भागत्वेन राज्य-शैक्षिकानुसन्धान-प्रशिक्षणपरिषदः नेतृत्वे एव रक्षाकर्त्रे पाठपुस्तकं सज्जीक्रियते। अङ्गणवाटीतः उच्चतरस्तरं यावत् छात्राणां रक्षाकर्तृभ्यः पुस्तकानि दास्यति।
छात्राणां वयो/नुसारमेव पुस्तकं सज्जीकृतम्। प्राक्-प्राथमिकम्, प्राथमिकम्, माध्यमिकम्, उच्चतरम् इति रूपेणैव स्तरं निर्णीतं भवति।"
https://navavani.org.in/wp/archives/18490,अशोकन् पुरनाट्टुकरा अनुस्मरणम् पुरस्कारसमर्पणञ्च ।,"संस्कृतभाषा प्रचारकस्य तथा समाजोद्वारकस्य अशोकन् पुर नाट्टुकराया : दशमीय अनुस्मरणसम्मेलनं मई मासस्य नवमे दिने वैलोप्पिल्ली सभा मन्दिरे सम्पन्नम् । साहित्य अक्कादमी भूतपूर्व कार्यदर्शी श्री पि वि कृष्णन् नायर् महोदयः पुरस्कार समर्पणं निरवहत् । प्रसिद्ध आयुर्वेद भिषग्वरस्तथा सांस्कृतिकप्रवर्तक: डा टिश्रीकुमार: पुरस्कारेण बहुमानितः।
प्रतिभासम्पन्नाः समाजसेवकाः सदा स्मरणीयाः आद्रियमाणाश्च वर्तन्ते इति अशोकस्य निदर्शनमाधारीकृत्य पि वि कृष्णन्नायर वर्यः अवदत्। अशोकन् पुरनाट्टुकरा महाशयः संस्कृत प्रणयिनाम् आदर्शभूतः महान् कल्पवृक्षः आसीदिति सोfवदत्। श्री पि के राजन् मास्टर आध्यक्ष्यमावहत् । भूतपूर्व : नियमसभा सामाजिकः टि वि चन्द्रमोहनः अनुस्मरणभाषणमकरोत्। श्रीमन्तः एम् प्रसद्वर्यः सुकुमारन् मास्टर एन् राजगोपाल: .अनुराग् मास्टर आर् नन्दकिषोर् डा एस् एन् महेष् बाबु: श्रीमती अजिता च सदसि सन्निहिताः भाषमाणाश्च आसन् ।"
https://navavani.org.in/wp/archives/18479,अशोकन् पुरनाट्टुकरा -भारतमुद्रा पुरस्कारः 2024 घोषितः ।,"प्रसिद्ध संस्कृत भाषापण्डितः विवर्तकः तथा संस्कृताध्यापक श्चासीत् श्री अशोकन्पुरनाट्टुकरा महोदय : । तस्य स्मरणार्थं समायोजितः पुरस्कार अस्मिन् वर्ष डा टि श्रीकुमाराय समर् प्यते । नैकेषां ग्रन्थानां रचयिता आयुर्वेदभिषग्वर : च भवति श्रीकुमारः । इदानी मण्णुत्ति हरिश्री आयुर्वेद भवनस्य निदेशकत्वेन प्रवर्तमानः वर्तते ।
डो वि के विजयस्य ( गुरुवायूरु देवस्वाध्यक्ष:) आध्यक्ष्ये प्रवर्तमानायां पुरस्कारसमित्यां श्री एन् राजगोपाल : ‘ डा एस् एन् महेष् बाबुच अड्गे भवतः । एकादशोत्तर एक शताधिक एकादश सहस्र रुप्यकाणि ( १११११) प्रशस्ति पत्रं फलकञ्च भवति पुरस्कारस्वरूपम् । २०२ ४ मेय् मासस्य नवमे दिने पञ्च वादने तृश्शुरू साहित्यअक्कादमी मन्दिरे वैलोप्पिल्लि सभायां पुरस्कार : समर्पित : भवेत् । सर्वेषां भाषा प्रणयिनां सज्जनानां सन्निधिं सम्प्रार्थये ।
 समित्या :कृते
एन् राजगोपालन् ।
: तृशशूर ।"
https://navavani.org.in/wp/archives/18437,सरस्वतीसम्मान् प्रभावर्मा वर्याय। द्वादशवर्षानन्तरमेव कैरलीसाहित्यस्य पुरस्कारप्राप्तिः।,"नवदिल्ली- विख्यातः कैरलीसाहित्यकारः प्रभावर्मावर्यः अस्मिन् वर्षे सरस्वतीसम्मान् पुरस्काराय अर्हो अभवत्। रौद्रसात्विकम् इति काव्याख्यायिका एव सरस्वतीसम्मानाय परिगणिता। १५ लक्षं रूप्यकाणि, फलकं, प्रशस्तिपत्रं च पुरस्कारे अन्तर्भवन्ति। कैरलीभाषायाः कृते लब्धः अङ्गीकार एव पुरस्कारः इति प्रभावर्मा अवदत्।
श्याममाधवम्, कनल्चिलम्प् रौद्रसात्विकम् इति काव्याख्यायिकाः सौपर्णिका अर्कपूर्णिमा, अविचारितम् इत्यादयः द्वादश कवितासमाहाराश्च प्रभावर्मा महाशयेन प्रकाशिताः सन्ति। माध्यमप्रवर्तकः गानकारश्च भवत्ययम्। चलचित्रगानरचनायै पुरस्कार अपि अनेन प्राप्तः।"
https://navavani.org.in/wp/archives/18434,डाः नारायणः गुरुवायूर् वेदपठनकेन्द्रस्य निदेशकत्वेन नियोजितः ।,"गुरुवायूर् देवस्वेन समारब्धस्य वेद संस्कारपठनकेन्द्रस्य निदेश कत्वेन प्रमुख: संस्कृत पण्डितः अनुसन्धाननिपुणश्च डा नारायण ननम्पूतिरि वर्यः अवरोधितः। कोषिकोट सर्वकलाशालातः संस्कृतविभागस्य अध्यक्षपदात् विरतः वैय्याकरणः भवत्ययम् ।
विशत्यधिकासु अन्ताराष्ट्रसङ्गोष्ठीषु तथा सार्धशताधिकासु देशीयगोष्ठीषु च अनेन प्रबन्धाः अवतारिताः वर्तन्ते । मलयालं तथा कलामण्डलं सर्वकला शालयोः अतिथिरूपेण अध्यापकवृत्तिमाचरदयम् महानुभावः।
इदानीं कालटि श्री शङ्कराचार्य संस्कृत सर्वकलाशालायां डीन रूपेण एष प्रवर्तमानः विराजते । पण्डितेन अनेन नैके ग्रन्थाः विरचिताः सन्ति । शाकटायनीयप्रक्रिया, प्रवेशकम् , निबन्ध कुसुमाञ्जलिः’ Perspectives on Astadhyayi and other frontiers of Learming इत्याद्याः तेषु केचन भवन्ति । भट्टि काव्यस्य अनुवादने इदानीमपि व्यापृतस्य तस्य एषा स्थानलब्धि : संस्कृत प्रणयिनां सर्वेषां मोदाय अलम् ।
वित्तकोशात् विरता श्रीमती गीता भवति तस्य पत्नी । अभया पुत्री अभिजित् पुत्रश्च गुरपवनपुरेशस्य अनुग्रहादेव एषा स्थानलब्धिरिति चिन्तयन्नास्ते अयं विनयान्वितः पण्डित 😐"
https://navavani.org.in/wp/archives/18431,२०२४-२५ अध्ययनवर्षस्य कृते पाठ्यपुस्तकानि सज्जानि- शिक्षामन्त्री।,"तिरुवनन्तपुरम्- २०२४-२५ अध्ययनवर्षाय पाठ्यपुस्तकानां राज्यस्तरीयं वितरणं तिरुवनन्तपुरे सम्पन्नम्।
तिरुवनन्तपुरं कोट्टण् हिल् सर्वकारीय उच्चतरविद्यालये सार्वजनीनशिक्षामन्त्री वि शिवन् कुट्टिवर्यः उद्घाटनं निरवहत्। २,४,६,८,१० वर्गाणां कृते एव पुस्तकानि वितरितानि। शिष्टानां वर्गाणां कृते पुस्तकानि मेय् मासस्य प्रथमे सप्ताहे भविता। कोट्टण् हिल् विद्यालये सम्पन्नस्य कार्यक्रमस्य वीडियो शिक्षामन्त्रिणा जालपुटे विन्यस्तम्। इतः परं फोट्टोस्टाट् पठनस्य आवश्यकता नास्ति पाठपुस्तकानि सज्जानि इत्यपि मन्त्रिणा जालपुटे लिखितम्।"
https://navavani.org.in/wp/archives/18404,ज्ञानपीठपुरस्कारः- गुल्सार् वर्यः जगद्गुरुः रामभद्राचार्यश्च पुरस्कृतौ।,"नवदिल्ली- २०२३ वर्षस्य ज्ञानपीठपुरस्कारः घोषितः। विख्यातः उर्दूभाषाकविः हिन्दीगानकारश्च श्रीमान् गुल्सार् वर्यः तथा संस्कृतपण्डितः रामभद्राचार्यश्च पुरस्कृतौ भवतः।
२००२ तमे वर्षे साहित्य अकादमीपुरस्कारेण समादृतः गुल्सार् वर्यः २००४ तमे वर्षे पद्मभूषण् पुरस्कारेणापि आदृतः अभवत् तथा २०१३ तमे वर्षे दादा साहेब् फाल्के पुरस्कारं च प्राप्तवानयम्।
चित्रकूटस्थस्य तुलसीपीठस्य संस्थापकः मेधावीच भवति रामभद्राचार्यः संस्कृते शताधिकानि पुस्तकानि अनेन विरचितानि।"
https://navavani.org.in/wp/archives/18387,ओ के मुन्षी पुरस्कारः डा : नारायणन् नम्पूतिरि वर्याय ।,"ओ के मुन्षी पुरस्कार समर्पणं तथा अनुस्मरणप्रभाषणं च ए के पि ओरियन्टल् पब्लिक् पुस्तकालये समायोजयत् । सदनं नारायण : संस्कृतपण्डिताय डा नारायणन् नम्पूतिरि वर्याय पुरस्कारं समार्पत् । कोषिक्कोट् सर्वकलाशालायाः संस्कृतविभास्य अध्यक्ष : आसीत् पुरस्कारजेता । गत वर्षे कुर्याक्कुमास्टर् स्मारक पुरस्कारेण अपि स : पुरस्कृतः आसीत् ।
विद्वान् ए के कृष्णन् मास्टर स्मारक समित्या पुरस्कारोयं आयोजितः वर्तते । डा . श्रीधरन् टि राधाकृष्णन् ‘ ओ के भार्गवन् टि पि सुनिल् कुमार् के पि विजयकृष्णन् च तत्र भागभाज : आसन् ॥"
https://navavani.org.in/wp/archives/18371,मुन्षि पुरस्कारः डो-पि नारायणन् नम्पूतिरिवर्याय दीयते।,"पय्यन्नूर् – व्याकरणशिरोमणिः ओ-के- मुन्षिवर्यस्य स्मरणार्थम् आयोजितं पुरस्कारम् अस्मिन् वर्षे डो-पि नारायणन् नम्पूतिरिवर्याय ददाति। विख्यातः संस्कृतपण्डितः तथा कोषिक्कोट् विश्वविद्यालये संस्कृतविभागस्य प्राचार्यचरश्चास्ति अयं महाभागः। विद्वान् एं के कृष्णन् मास्टर् समितिरेव पुरस्कारं समायोजयत्। १५००० रूप्यकाणि प्रशस्तिपत्रं च पुरस्कारे अन्तर्भवतः।
फेब्रुवरि प्रथमे दिने पय्यन्नूर् तुम्पक्कोव्वल् ए के पि ओरियन्टल् रिसर्च् आन्ट् पब्लिक् लैब्ररि वेदिकायाम् आयोज्यमाने अधिवेशने पुरस्कारं प्रदास्यति।
कोषिक्कोट्, कण्णूर्, कालटि, केरल विश्वविद्यालयेषु अध्ययनसमित्यङ्गमासीत् डो- नारायणन् नम्पूतिरिः। अघुना कालटि श्रीशङ्कराचार्य संस्कृतविश्वविद्यालये डीन् भवत्ययम्।"
https://navavani.org.in/wp/archives/18368,केरलेषु पाठ्यचर्यायाः समग्रपरिवर्तनेन पाठ्यपुस्तकानि परिष्कृतानि।,"पाठ्यचर्या परिष्करणस्य भागत्वेन राज्य-शैक्षिकानुसन्धान-प्रशिक्षणपरिषदः आभिमुख्ये सज्जीकृतानि पाठ्यपुस्तकानि राज्यस्तरीय पाठ्यचर्यानियन्त्रणसमित्या अङ्गीकृतानि। १,३,५,७,९ वर्गाणां कृते सज्जीकृतेषु १७३ शीर्षकेषु अन्तर्भूतानां पाठ्यपुस्तकानामेव अङ्गीकारः। अनेन केरलेषु पाठ्यचर्या तस्याः अनुबन्धितया पाठ्यपुस्तकानि च समग्रपरिवर्तनाय विधेयानि भविष्यन्ति।
इतः पूर्वं २००७ तमे वर्षे एव पाठ्यतर्याप्रारूपस्य परिवर्तनेन समग्रपाठ्यपद्धति परिष्करणं जातम्। ततः २०१३ तमे वर्षे पाठ्यपुस्तकानि परिष्कृतानि।
गते षोडशवर्षाभ्यन्तरे विज्ञानतले सञ्जातः विकासः शास्त्र-प्रौद्योगिकमण्डले सञ्जातं परिवर्तनं तथा राष्ट्रिय-शिक्षानीतिः २०२० इत्यस्य भूमिका च परिगणितानि।
शिक्षाक्षेत्रे शिक्षकाः छात्राः रक्षितारश्च अभिभूय २६ केन्द्रबिन्दुसङ्घःरूपवत्कृतः। अस्य सङ्घस्य नेतृत्वे एव पाठ्यपद्धति परिष्करणस्य प्रारम्भप्रवर्तनानि समभवन्।
विविधासु शिल्पशालासु पाठ्यपुस्तकानां नवीकरणप्रवर्तनानि समभवन्। एतासु शिल्पशालासु विद्यालयीयाध्यापकाः कलाशालाध्यापकाः वृत्तिविरताः विशेषज्ञाश्च भागभाजः आसन्।"
https://navavani.org.in/wp/archives/18361,विद्यालयीयकलोत्सवे कण्णूर् मण्डलं विजयकिरीटमन्ववाप।,"कोल्लम्- एष्यायाः बृहत्तमे कौमारकलोत्सवे ९५२ अङ्कैः कण्णूर् मण्डलं विजयमवाप। २३ वर्षं यावत् प्रतिपाल्यैव ६२ तमे केरलीय-विद्यालय-कलोत्सवे एतत् कलोत्सवकिरीटं कण्णूर् मण्डलं स्वायत्तमकरोत्। ९४९ अङ्कैः कोषिक्कोट् मण्डलं द्वितीयस्थानं, ९३८ अङ्कैः पालक्काट् तृतीयस्थानं, तथा ९२५ अङ्कैः तृशूर् चतुर्थं स्थानं च प्राप्तवन्तः। इतः पूर्वं १९६०, १९९७, १९९८, २००० वर्षेषु कण्णूर् मण्डलेन विजयकिरीटं प्राप्तमासीत्।
   आश्रामं वेदिकायां जनुवरि चतुर्थे दिने मुख्यमन्त्रिणा उद्घाटित आसीत् अयं कलोत्सवः। समापनसम्मेलनं ह्यस्तने विपक्षनेत्रा वि डि सतीशन् वर्येण उद्घाटितम्।"
https://navavani.org.in/wp/archives/18331,"भारतीय-मल्लयुद्धसङ्घस्य अध्यक्षः ब्रिज्भूषणस्य विश्वस्तः, साक्षी मालिक् मल्लयुद्धात् विरम्य सास्रं प्रतिनिवृत्ता।","नवदिल्ली- ओलिम्पिक्स् क्रीडायां पतकजेत्री साक्षी मालिक् वर्या मल्लयुद्धक्रीडाम् अत्यजत्। दिल्ल्यां वार्ताहरसम्मेलने एव सा एनं वैकारिकप्रख्यापनम् अकरोत्। ब्रिज् भूषण् शरण् सिंहस्य विश्वस्तः तथा तस्य व्यवसायसहयोगी च सञ्जयसिंहः गतदिने भारतीय मल्लयुद्धसङ्घस्य अध्यक्षरूपेण चितः आसीत्। अस्यां घटनायां निराशां सूचयन्ती सा मल्लयुद्धात् विरमणम् असूचयत्। वार्ताहरसम्मेलनानन्तरं स्वकीयां पादरक्षां निष्कास्य सा सास्रं प्रतिनिवृत्ता।
४० दिनानि यावत् वीथ्यामेव वयम् अस्वपिम। राष्ट्रस्य विविधेभ्यः भागेभ्यः जनाः अस्मान् प्राचोदयन्।ब्रिज्भूषणस्य पारिवारिकान् विश्वस्तान् वा सङ्घाध्यक्षपदव्यां न परिगणयिष्यतीति कायिकक्रीडा-मन्त्रालयः सूचयति स्म। परन्तु अधुना सा सूचना न पालिता। अतः विरम्यते इति साक्षी मालिक् उक्तवती।"
https://navavani.org.in/wp/archives/18307,अभिगेल् सारा रेजि नामिकां बालिकाम् अन्ववागच्छत्। कोल्लम् आश्रामं वेदिकायाम् परित्यक्तरूपेण सा दृष्टा।,कोल्लम्- निद्रां त्यक्त्वा केरलेन प्रतिपालिता सा वार्ता समागता। कोल्लम् आयूर् प्रदेशात् विद्रोहिभिः अपनीता अभिगेल् सारा रेजी नामिका बालिका कोल्लम् आश्रामं वेदिकातः संदृष्टा। कुजवासरे मध्याह्ने एव सा परित्यक्तरूपेण तत्र दृष्टा। आरक्षिभिः सा गृहं नीता। २० होरापर्यन्तं मार्गणस्य शुभान्त्यमासीदयं प्रक्रमः।
https://navavani.org.in/wp/archives/18299,केरलेषु कुसाट् इति अभियान्त्रिकविश्वविद्यालये दुर्घटना- चत्वारः मृताः।,"कोच्ची- कलमश्शेरिदेशे कुसाट् परिसरे अभियान्त्रिकमहेत्सववेलायां दुर्घटना सञ्जाता। अभियान्त्रिकपठनविभागेन आयोजितस्य संगीतकार्यक्रमस्य चालनवेलायां वृष्टिः सञ्जाता। तदानीं बहिः सन्तिष्ठमानाः छात्राः सम्भूय सभागारं प्रवेष्टुमुद्यताः आभवन्। तस्मिन् महासम्मर्दे एव दुर्घटना जाता।
अपधाते चत्वारः छात्राः मृता। तेषु द्वे छात्रे भवतः। मृताः सर्वे तत्रैव अभियान्त्रिकविभागे अध्येतारः भवन्ति।"
https://navavani.org.in/wp/archives/18271,२०२३ वर्षस्य केरलपुरस्कारान् अघोषयत्।,"तिरुवनन्तपुरम्- विविधेषु रङ्गेषु समग्रयोगदानं कृतवतां महारथानां कृते राज्यसर्वकारेण दीयमानाः परमोन्नतपुरस्काराः भवन्ति केरलपुरस्काराः। अस्य वर्षस्य केरलपुरस्काराः घोषिताः।
अस्मिन् वर्षे *केरलज्योतिपुरस्कारं* साहित्यरङ्गस्य समग्रयोगदानमभिलक्ष्य टि पद्मनाभन् वर्याय दास्यति।
सामाजिकसेवा, गृहसेवा रङ्गे समग्रयोगदानार्थं दीयमानाय *केरलप्रभा* पुरस्काराय न्यायाधीश फात्तिमा बीवी तथा कलारङ्गे प्रसिद्धा सूर्या कृष्णमूर्ती च अर्हावभवताम्।
सामाजिकरङ्गेषु समग्रयोगदानाय पुनलूर् सोमराजन्, स्स्थ्यरङ्गे समग्रयोगदानाय डो- वी-पी- गङ्गाधरन्, वाणिज्यरङ्गे समग्रयोगदानाय रवि डि सि, गृहसेवा विभागे समग्रयोगदानाय के-एंृ चन्द्रशेखर्, सङ्गीकविभागे रमेश् नारायण् इत्येते *केरलश्री* पुरस्काराय अर्हाः अभवन्।
अडूर् गोपालकृष्णन्, के जयकुमार्, डो-जोर्ज् ओणक्कूर् इत्येते आसन् पुरस्कारनिर्णेतारः।"
https://navavani.org.in/wp/archives/18256,"गगनयान्- क्रू एस्केप् परीक्षणं विजयमभवत्, पेटकं सुरक्षितरूपेण सागरे अवतारितम्।","श्रीहरिक्कोट्टा-मानवं बहिराकाशं प्रेषयितुं भारतस्य गगनयान् दौत्यस्य भागत्वेन क्रू एस्केप् परीक्षणविक्षेपणं विजयकरमभवत्। श्रीहरिक्कोट्टा सतीष् धवान् विक्षेपणकेन्द्रात् ओक्टोबर् २१ तमे दिनाङ्के प्रातः दशवादने आसीत् विक्षेपणम्।
प्रातः अष्टवादने निश्चितमासीद् विक्षेपणम्। परन्तु पर्यावरणस्थितिः प्रतिकूला जाता। पुनः ४-४५ वादने निश्चितमपि प्रश्नपरिहाराभावात् उपेक्षितम्। अन्ते दशवादने विक्षेपणं जातम्।
विक्षेपणानन्तरं १-६६ निमेषान्तरे १७ किलोमीट्टर् उन्नतं प्राप्तात् विक्षेपणपेटकात् क्रू मोड्यूल् पृथक् भूय पारच्यूट् साहाय्येन वंगसमुद्रे पतितम्।
गगनयान् दौत्ये अतिप्रधानं परीक्षणमेवैतत्। पराजयमपहातुं प्रथमं परीक्षणघट्टं भवतीदम्। यदि दौत्यं पराजयते तर्हि रक्षाप्रवर्तनं कथमिति अवगन्तुम् परीक्षणमिदम् उपकरोति।"
https://navavani.org.in/wp/archives/18237,सूक्ष्मप्रकाशस्पन्दनं संस्रष्टुं पन्थानमवगच्छतां त्रीणां भौतिकशास्त्रज्ञानां कृते नोबल् पुरस्कारः।,"स्टोक् होम्- इलक्ट्रोण् विषये सूक्ष्मपठनं कृतवन्तः त्रयः शास्त्रज्ञाः नोबल् पुरस्काराय अर्हाः अभवन्। पियर् अगस्टिनि(अमेरिका) फेरन् क्रौस्(जर्मनी) आन् लूयर्(स्वीडन्) इत्येतेभ्यः एव पुरस्कारं प्रददाति। प्रकाशस्य सूक्ष्मस्पन्दनं संस्रष्टुं सहायकानि परीक्षणानि रूपवत्कृतवन्तः इत्यतः एते पुरस्काराय अर्हतामवापुः।
अणोरन्तरस्थान् सूक्ष्मकणानधिकृत्य एतेषामनुसन्धानं इलक्ट्रोण्लोकमवगन्तुं नूतनसङ्केतरूपेण मानवराशेः सहायकं भविता इति कुजवासरे समायोजिते पुरस्कारप्रख्यापने रोयल् स्वीडिष् अक्कादमि आफ् सयन्सस् असूचयत्। आट्टोफिसिक्स् इति पठनशाखायाम् अनुसन्धानमिदं निर्णायकं स्यात्।"
https://navavani.org.in/wp/archives/18227,भारतीय-हरितान्दोलनस्य पिता एम्-एस्- स्वामिनाथन् वर्यः दिवंगतःl,"चेन्नै- भारतीय-हरितान्दोलनस्य पिता तथा विख्यातः कृषिशास्त्रज्ञः एं०एस्० स्वामिनाथन् वर्यः निर्यातः। चैन्नै पुर्यां स्वकीये भवने एवासीत्तस्यान्त्यम्। आमयपीडितः दीर्घकालं यावत् चिकित्सायामासीत्।
मङ्कोम्प् साम्बशिवन् स्वामिनाथन् इति एं०एस्० स्वामिनाथन् १९२५ आगस्त् ७ दिनाङ्के तमिल् नाटु राज्ये कुम्भकोणं देशे भूजातः। केरलेषु आलप्पुष जिल्लायां कुट्टनाट् देशे पुलिङ्कुन्न् मङ्कोम्प् इति स्थले आसीत् अस्य पूर्विकगृहम्।
१९४० तमे वर्षे अनन्तपुर्यां महाराजकलालये उन्नताध्ययनम् आरब्धवानयम्। ततः सस्यशास्त्रे बिरुदं सम्पाद्य कृषिशास्त्रे उपरिपठनाय तमिल्नाटु कार्षिकसर्वकलाशालायाम् अध्ययनम् अन्ववर्तत।
अध्ययनानन्तरं भारते कार्षिकानुसन्धानसंस्थायाम् कार्यं कृतवान्। देशविदेशेभ्यः कृषिविज्ञाने बहून् पुरस्कारान् अवाप्तवानयम्। भक्ष्योत्पादने भारतं स्वयंपर्याप्ततामवाप्तुम् अस्य अतुलं योगदानमासीत्।"
https://navavani.org.in/wp/archives/18215,मन्दिरेषु पौरोहित्ये नार्यः अपि नियोजिताः। तमिल् नाटु राज्यम् इतिहासं रचयति।,"चेन्नै- जातिभेदं विना मानवेषु सर्वे मन्दिरार्चकवृत्तौ नियोक्तुमर्हाः इति निर्णयानन्तरं नार्यः अपि अर्चनविधौ नियोक्तुमद्यते तमिल्नाटु सर्वकारः। श्रीरंगं श्रीरंगनाथमन्दिरे पुरोहितप्रशिक्षणकेन्द्रे प्रशिक्षिताः एस़्-कृष्णवेणी, एस्-रम्या, रञ्जिता इत्येताः नार्यः एव नियुक्ताः। एताः अचिरेण राज्यस्थे वैष्णवमन्दिरे सहार्चकवृत्तौ नियुक्ताः भविष्यन्ति। मन्दिरपौरोहित्ये प्रशिक्षणं पूर्तीकृताः एताः नार्यः अस्मिन् रंगे प्रथमाः सन्ति।
चेन्नैपुर्यां गतदिने आयोजिते समारोहे राज्य देवस्वं विभागमन्त्री शेखर् बाबू वर्यः एतासां कृते प्रमाणपत्राणां वितरणं कृतवान्।"
https://navavani.org.in/wp/archives/18212,निपा वैराणुबाधा- केन्द्रीयसङ्घः कोषिक्कोट् मण्टले। ११ जनानां वैराणुपरीक्षणफलम् अद्य आयाति।,"कोषिक्कोट्- निपा वैराणुबाधायाः भूमिकायां प्रतिरोधप्रवर्तनानाम् एकोपनाय केन्द्रीयसङ्घः कोषिक्कोट् मण्डलम् आगच्छत्। डो हिमान्षु चौहानस्य नेतृत्वे पञ्चाङ्गसङ्घः एव समायातः। एतो केन्द्रिय स्वास्थ्य मन्त्रालये उन्नतपदवीम् आवहन्तः सन्ति। मण्डलाधिकारिणा तथा राज्य स्वास्थ्यविभागस्य कर्मकरैश्च साकं सङ्घः प्राथमिकम् आशयविनिमयम् अकरोत्।
राज्यप्रशासनेन स्वीकते प्रतिरोधव्यापारे संघः तृप्तिं प्राकटयत्।
तस्मिन्नन्तरे कोषिक्कोट् मण्डले एकोपि वैराणुबाधया चिकित्सालयं प्रवेशितः। अतः मण्डले एकसप्ताहपर्यन्तं सार्वजनीनकार्यक्रमाः स्थगिताः। सर्वे विद्यालयाः दिनत्रयं यावत् पिहिताः भविष्यन्ति।"
https://navavani.org.in/wp/archives/18190,चन्द्रयान्-३ अभियानं सम्पूर्णविजयः। चन्द्रमण्डलस्य दक्षिणध्रुवे चन्द्रयानम् अवातरत्।,"बङ्गलूरु- सूर्यास्तमयाय निमेषेषु अवशिष्टेषु भारतस्य चान्द्राभियानं चन्द्रयान्-३ इति पेटकं चन्द्रोपरितलमस्पृशत्। वर्षचतुष्टयात् पूर्वं अन्तिमनिमेषे पराजयमापन्नमासीत् तदानीन्तनम् अभियानम्। स एव स्वप्नः अधुना साक्षादभवत्। भारतम् अभिमानपुरस्सरं चन्द्रोपरितलं प्राविशत्। १४० कोटि परिमितानां भारतीयानामयम् अभिमाननिमेषं भवति।
ऐ-एस्-आर्-ओ संस्थायाः नेतृत्वे प्रवृत्तस्य चान्द्रदौत्यस्य अद्य भारतीयसमयानुसारं ६-०५ वादनम् अभिमानमुहूर्तमभवत्। अस्य विजयाय अहोरात्रं प्रयत्नं कृतेभ्य सर्वेभ्यः अभिनन्दनानि अर्पयामः।"
https://navavani.org.in/wp/archives/18173,कैरलीचलच्चित्रनिदेशकः सिद्दीक् वर्यः निरगात्।,"कोच्ची- विख्यातः कैरलीचलच्चित्रनिदेशकः सिद्दीक् वर्यः निर्यातः। कोच्ची अमृता चिकित्सालये आसीत्तस्य मृत्युः। यकृत् पीडया दूयमानः सः हृदयाघातकारणेन गतदिने चिकित्सालयं प्रवेशितःआसीत्।
कैरलीचलच्चित्ररंगे हास्यरसस्य किमपि गौरवतरं स्थानम् अनेन कल्पितम्। चलच्चित्रस्य कृते कथा, पटकथा, सम्भाषणं निदेशनं च अनेनैकेनैव विहितमासीत्। न केवलं कैरलीचलचित्रे अपि तु तमिल् हिन्दी चलचित्रमण्डलेष्व अस्य योगदानमस्ति। पूर्वं लाल् महोदयेन सहैव निदेशनरंगे प्रावर्तयत्। पश्चत् तौ पृथक् निदेशनं अवहताम्।"
https://navavani.org.in/wp/archives/18171,पाठ्यचर्यायां लिङ्गपरा अभिलेखा।,"तिरुवनन्तपुरम्- विद्यालये सर्वेष्वपि प्रवर्तनेषु लिङ्गपरनीतियुक्ता सहवर्तितसंस्कृतिः प्रतिफलनीया इति पाठ्यचर्यापरिष्करणार्थं समायोजिते पाठ्यचर्याप्रारूपे निर्दिष्टमस्ति।
पाठ्यपद्धतिः पठनप्रवर्तनानि च निरन्तरं लिङ्गपराणि अभिलेखापरीक्षाविधायकानि करणीयानि। विद्यालयानां गुणपरिशोधनायामपि एष अंशः परिगणनाविषयः भविता।"
https://navavani.org.in/wp/archives/18155,काण्ग्रेस् दलस्य वरिष्ठनेता तथा भूतपूर्वमन्त्री वक्कं पुरुषोत्तमन् वर्यः दिवङ्गतः।,"तिरुवनन्तपुरम्- बहुवारं केरलविधानसभायां सामाजिकः तथा त्रिवारं केरले मन्त्रिपदव्यामारूढः, लोकसभासदस्यत्वेन स्वप्रतिभां प्रकटितवान् च कोण्ग्रेस् दलीयः वरिष्ठनेता वक्कं पुरुषोत्तमन् वर्यः कालकबलितः अभूत्। अनन्तपुर्यां कुमारपुरे स्वकीये भवने आसीत् ९५ वयस्कस्य तस्य मृत्युः। केरलविधानसभायां  द्विवारं स सभावक्ता आसीत्।"
https://navavani.org.in/wp/archives/18134,केरलानां भूतपूर्वमुख्यमन्त्री उम्मन् चाण्टीवर्यः दिवंगतः।,"बङ्गलूरु- काण्ग्रेस् दलस्य वरिष्ठः नेता तथा केरलानां मुख्यमन्त्रिचरः उम्मन् चाण्टीवर्यः८० निर्यातः। बङ्गलूरु चिन्मय चिकित्सालये अद्य प्रातः ४-३० वादने आसीदस्य मत्युः। अर्बुदरोगग्रस्तः स एकवर्षपर्यन्तं चिकित्सायामासीत्।
जनानां मध्ये जीवन् तेषां भूत्यै नितान्तपरिश्रमं कृतवानेष महात्मा केरलस्य राजनैतिकमण्डले स्वकीयां व्यक्तिमुद्रां खचितवान्।
वृत्तिविभागमन्त्री, आर्थिकविभागमन्त्री इत्यादिमण्डले प्रवर्तनानन्तरं द्विवारं स केरलानां मुख्यमन्त्रिपदे विरराज।
महाभागस्यास्य निर्याणे नववाणीसङ्घस्य निवापम् अर्पयामः।"
https://navavani.org.in/wp/archives/18123,चन्द्रयान्-३ विक्षेपणं सुसम्पन्नम्।,"श्रीहरिक्कोट्टा- राष्ट्रं प्रतीक्षया प्रतिपाल्यमानस्य चान्द्रपर्यवेक्षणदौत्यस्य चन्द्रयान्- ३ इत्याख्यस्य विक्षेपणं विजयमभवत्। श्रीहरिक्कोट्टायां द्वितीयविक्षेपणस्थलादेव चन्द्रयान्-३ पेटकं संवाह्य एल्-वि-एं -३ एं-४ रोक्कट् उदगच्छत्। ४३-५ मीट्टर् उन्नतिः ४ मीट्टर् मितं विस्तीर्णं च एल्-वि-एं-३ एं-४ रोक्कट् इस्रो संस्थायां बलवत्तमं रोक्कट् भवति।
आगामिनि मासस्य २३ अथवा २४ दिनाङ्के दक्षिणध्रुवसमीपं चन्द्रयान्- ३ पेटकस्य सुरक्षितम् अवतारणं प्रतिपालयन्ति सर्वे। दौत्यस्य विजयेन चन्द्रोपरितले सुरक्षितरूपेण पेटकमवतार्यमाणं चतुर्थं राष्ट्रं भविष्यति भारतम्।"
https://navavani.org.in/wp/archives/18115,चन्द्रयान् – ३ विक्षेपणं १४ तमे दिनाङ्के।,"बङ्गलूरु- आराष्ट्रम् सोद्वेगं प्रतीक्षमाणं चन्द्रयान्-३ इत्यस्य विक्षेपणम् अस्मिन् मासे १४ दिनाङ्के भविष्यति इति ऐ एस् आर् ओ अध्यक्षः एस् सोमनाथवर्यः अवदत्। मध्याह्नादूर्ध्वं २-३५ वादने श्रीहरिक्कोट्टायां सतीष् धवान् शून्याकाशकेन्द्रात् एल्-वि-एं-३ इति विक्षेपणयानं चन्द्रयान्-३ पेटकं भ्रमणपथं प्रापयिष्यति।
आगस्त् २३ दिनाङ्के चन्द्रोपरितले मृद्ववतारणं(Soft Landing) भविता। निश्चिते स्थाने अवतारणम् अशक्यं चेत् स्थानान्चरं चेतुं पेटके सुविधा अस्ति।"
https://navavani.org.in/wp/archives/18111,संस्कृतशिक्षकप्रशिक्षणवर्गे( डि-एल्-एड्) प्रवेशार्थं सर्वकारीणविज्ञापनम्।,"तिरुवनन्तपुरम्- केरलेषु प्राथमिकविद्यालये शिक्षकरूपेण नियोक्तुम् अर्हतारूपः डि-एल्-एड् इति प्रशिक्षणवर्गे प्रवेशार्थं सर्वकारीणविज्ञापनं घोषितम्। संस्कृतं, ह्न्दी, अरबिक्, उर्दू इति भाषाणां कृते एव वर्गः प्रचलति। संस्कृतप्रशिक्षणं कोषिक्कोट् मण्डले वटकर मण्डलाध्यापकप्रशिक्षणकेन्द्रे (डयट्) एवास्ति।
प्रशिक्षणार्थिनः निश्चिते प्रारूपे एव आवेदनं समर्पयेयुः। आवेदनं जूलै २० दिनाङ्के सायं पञ्चवादनात् पूर्वं सार्वजनीनशिक्षानिदेशकस्य कार्यालयं प्रापणीयम्।
विशदांशाः सार्वजनीनशिक्षानिदेशकस्य ३-०७-२०२३ दिनाङ्कस्य एं२/- १३५८७४०/ डिजिइ इति परिपत्रे सन्ति।"
https://navavani.org.in/wp/archives/18098,टैट्टन् दौत्यं दुरन्ते पर्यवसितम्। पेटकस्थाः पञ्च जनाः मृताः इति निगमनम्।,"बोस्टण्- शतकात् पूर्वं सागरे निमग्नस्य टैटानिक् इति पोतस्य अवशिष्टं द्रष्टुं पञ्च नाविकैः साकं गतस्य टैट्टन् इति जलपेटकस्य यात्रा दुरन्ते पर्यवसिता इति स्थिरीक्रियते। पेटकस्थाः पञ्च अपि जनाः मृताः इति यु एस् तीरसंरक्षणसेना असूचयत्।
सागरान्तर्भागे सञ्जातेन तीव्रमर्देन पेटकं भग्नं स्यात् इति सेनायाः निहमनम्। दुरन्तोयं स्फोटनसमानमासीदिति संसूत्यते।"
https://navavani.org.in/wp/archives/18093,योगविद्यायां प्रागल्भ्यमावहति कश्चन संस्कृताध्यापकः।,"कोटकरा- योगविद्यायां स्वकीयं प्रतिभां प्रकटयति प्रशान्त् पि नायर् नामकः अध्यापकः। आलूर् राजर्षि-स्मारक-उच्चतरविद्यालये संस्कृताध्यापको भवत्ययम्। तृशूर् माटक्कत्तरदेशीयोयं प्रतिभाधनः दशमवयसः यावत् योगाभ्यासाध्ययने निरतः आसीत्। पुरनाट्टुकर बाबा रांदेव्, अशोकन् गुरुक्कल् इत्येतयोः सकाशादेव स प्राथमकियोगशिक्षामवाप।
योगविद्याप्रचारणस्य भागत्वेन फ्लाष् योग इति दौत्येन सह स गतेषु द्वादशवर्षेषु योगविद्यां प्रचारयति। बहूनां युवकानां कृते निश्शुल्कयोगप्रशिक्षणम् अनेन विधीयते। कलरिप्पयट् इति आयोधनकलायामपि स निष्णातः भवति। यथाशक्ति जनानां कृते निःशुल्क योगप्रशिक्षणं करणीयमिति अस्य मनेरथः अस्ति।"
https://navavani.org.in/wp/archives/18084,सम्पूर्ण प्लस् मोबैल् आप् सज्जमभवत्। उपस्थित्यवस्थातः प्रगतिप्रतिवेदनं यावत् सर्वमपि सन्ति।,"तिरुवनन्तपुरम्- केरलेषु विद्यालये अध्ययनकार्यैः सम्बद्धं मोबैल् आप् सम्पूर्ण प्लस् इत्याख्यं प्रवर्तनसज्जमभवत्। अद्य सायं पञ्चवादने शिक्षामन्त्रिणा शिवन् कुट्टि वर्येण योजनेयम् उद्घाटिता।
राज्ये ५० लक्षपरिमितानां छात्राणाम् अध्ययनप्रगतिः(मार्गदर्शकसमर्थनम्) प्रगतिप्रतिवेदनम् इत्यादीनाम् अङ्कनं, रक्षाकर्तृभिः सह आशयविनिमयश्च सुगमतया निर्वोढुमेव कैट् संस्थया सम्पूर्णा प्लस् मोबैल् आप् सज्जीकृता।"
https://navavani.org.in/wp/archives/18067,पाठपुस्तके वृष्टिसम्बन्धी प्रचारः अलीकः इति शिक्षाविभागमन्त्री।,"तिरुवनन्तपुरम्- सार्वजनीनशिक्षाविभागस्याधीने एस्-सि-इ-आर्-टि- संस्थया सज्जीकृतं पाठपुस्तकम् इति रूपेण वृष्टिविषये प्रचारितं भागम् असत्यमेवेति केरलीय शिक्षामन्त्री वि शिवन् कुट्टि वर्यः अवदत्। एतत् सङ्घपरिवारस्य अलीकप्रचारणमेव। सार्वजनीनशिक्षाविभागे कस्याञ्चिदपि कक्ष्यायाम् एतादृशं पाठपुस्तकं न प्रकाशितम्। केरलीयविद्यालयेषु २०१३ वर्षादारभ्य इतः पर्यन्तं पाठपुस्तकं न परिष्कृतम्।
केरलस्य पाठपुस्तकम् इति नाम्ना समाजमाध्यमद्वारा असत्यं प्रचाल्य समाजे जातीय-वंशीयविद्वेषं जनयितुं यः प्रयतते स नियमानुसारं शिक्षामर्हतीत्यपि मन्त्रिणा निगदितम्।"
https://navavani.org.in/wp/archives/18056,नूतन संसद्भवनस्य लोकार्पणम् अद्य प्रधानमन्त्रिणा निर्वूढम्।,"नवदिल्ली- भारते नूतनं संसद् भवनं प्रवर्तनाय सज्जमभवत्। अद्य प्रातः अस्य संसद्भवनस्य लोकार्पणं प्रधानमन्त्री नरेन्द्रमोदीवर्यः निरवहत्।
इदं नूतनं भवनं न केवलं प्रगतेः सूचकम् अपि तु राष्ट्रीय भावनामपि प्रकटयति इति प्रधानमन्त्रिणा निगदितम्। तेन इदमपि सूचितं यत् नूतनं संसद् भवनं प्रत्येकं भारतीय गौरवान्वितं करिष्यति इति।
बहूनां सन्यासिनां सान्निध्ये एव लोकार्पणकर्म प्रचलितम्।
अस्मिन् समारोहे राष्ट्रपतिः द्रौपदी मुर्मूवर्या न निमन्त्रिता इति सूचयन्तः विपक्षदलाः उद्घाचनकर्मणि भागं न जग्रुः।"
https://navavani.org.in/wp/archives/18046,महापीठम्- संस्कृतचलचित्रस्य चित्रीकरणं सुसम्पन्नम्।,"तिरुवनन्तपुरम्- सान्स्क्रीट् फिल्म् सोसैट्टि संस्थया निर्मीय सुरेष् गायत्रि वर्यस्य निदेशने तृतीयं संस्कृतचलचित्रं महापीठम् सम्पूर्णतया चित्रीकृतम्। अनेन संस्कृतचलचित्ररंगे सर्वाधिकं चलचित्रं निर्देशितमिति ख्यातिः सुरेष् गायत्रीवर्येण स्वायत्तीकृतम्।
विश्वे प्रथमं बालकानां चलचित्रं मधुरस्मितम्, विश्वस्तरे गणनायै समर्पितं मधुभाषितम् इति च इतरे चलचित्रे।कोल्लूर् मूकाम्बिकादेवीमन्दिरं, कुटजाद्रिः, सौपर्णिका, वनदुर्गामन्दिरं इत्यादिस्थलेषु चित्रीकृतमिदं चलचित्रं विश्वे प्रप्रथमं बालकानां भक्तिरसचलचित्रं वर्तते। मूकाम्बिकासन्निधौ आगच्छतः भक्तान् प्रति देव्याः अनुग्रह एव अस्य कथातन्तुः।
विष्णुचरण्, अञ्जना, अलीनिया, विष्णुप्रिया, राजेष्, मालविका, गौरीशङ्कर्, अनघा इत्यादयः अभिनेतारः कथा- पटकथा-जिबिन् दास् कोत्ताप्पल्ली, सुरेष् गायत्री। सम्भाषणं- मालती पि, डो-श्यामला, छायाग्रहणं- प्रभु ए, सम्पादनम्- जयचन्द्र कृष्ण, सङ्गीतं- सजित् शङ्कर्। राष्ट्रिय संस्कृतद्वसे चलचित्रं प्रदर्शनाय सज्जं भवति।"
https://navavani.org.in/wp/archives/18014,पाठ्यपुस्तकात् परिणामसिद्धान्तोपि निष्कासितः।,"नवदिल्ली- राष्ट्रिय-शैक्षिकानुसन्धान-प्रशिक्षणपरिषदः(एन्-सि-इ-आर्-टि) पाठ्यक्रमपरिष्करणस्य भागत्वेन दशमकक्ष्यायाः शास्त्रपाठ्यपुस्तकात् डार्विनस्य परिणामसिद्धान्तः निष्कासितः इत्यतः शास्त्ररङ्गे महान् प्रतिषेधः सञ्जातः।
डार्विन् सिद्धान्तस्य निष्कासने ब्रेक् त्रू सयन्स् इत्यस्य नेतृत्वे शास्त्रज्ञाः अध्यापकाश्च प्रतिषेधम् आशङ्कां च सूचितवन्तः। राष्ट्रे शास्त्रज्ञाः अध्यापकाः शास्त्राध्यापकाः प्रभृतयः १८०० जनाः सर्वकाराय अनावृतं लेखं प्रेषितवन्तः। डार्विन् परिणामसिद्धान्तस्य पाठनम् अनुवर्तनीयम् इत्यपि ते असूचयन्।"
https://navavani.org.in/wp/archives/17991,केरलीय शिक्षा सङ्गमः समुद्घाटितः।,"तिरुवनन्तपुरम्- केरलीय-सार्वजनीन-शिक्षाविभागस्य कृते राज्य -शैक्षिकानुसन्धान-प्रशिक्षणपरिषदा समायोज्यमानः प्रथमः केरलीय-शिक्षा-सङ्गमः(Kerala Education Congress) केरलीय शिक्षाविभागमन्त्रिणा वि शिवन् कुट्टि वर्येण समुद्घाटितः। राज्यसभासदस्यः ए ए रहिं वर्येः आघ्यक्ष्यं व्यतनोत्।
महाराष्ट्र शिक्षा विभागमन्त्री दीपक् वसन्त् केसार्कर्, राजस्थान शिक्षाविभागमन्त्री डा- बुलाकिदास् कल्ल इत्येतौ अतिथरूपेण भागम् अग्रहीताम्। तिरुवनन्तपुरं जिल्ला पञ्चायत् अध्यक्षः डी सुरेष् कुमारः, सार्वजनीन शिक्षा निदेशकः के जीवन् बाबू वर्यः एस्-सि-इ-आर्-टि निदेशकः डा- जयप्रकाश् आर् के वर्यः इत्येते भाषणमकुर्वन्।
विद्यालयीयशिक्षा रङ्गेण सम्बद्धः एतादृशः राष्ट्रीय शिक्ष-सङ्गमः केरलेषु प्रथमतया समायोज्यते। त्रिदिवसीये अस्मिन् समारोहे अनुसन्धानपद्धतिं प्रबन्धांश्च अवतारयितुं शिक्षकाणां गवेषकाणां छात्राणां शिक्षाप्रवर्तकानां च अवसरः अस्ति। प्रशस्तानां शिक्षाकोविदां प्रभाषणान्यपि समायोजितानि सन्ति।"
https://navavani.org.in/wp/archives/17980,हास्यसम्राट् इन्नसेन्ट् कालयननिकान्तर्गतः।,"कोच्ची- कैरलीचलचित्रमण्डले हास्यस्य नूतनं मुखमुद्घाटितवान् इन्नसेन्ट् इति महानटः दिवंगतः। कोच्चीनगरे लेक् षोर् चिकित्सालये रविवासरे रात्रौ १०-३० वादने आसीत् तस्यान्त्यम्। अर्बुदरोगग्रस्तः स दीर्घकालं चिकित्सायामासीत्। अमेरिकापर्यटनानन्तरं न्यूमोणियाबाधया एव वारत्रयात् पूर्वं स चिकित्सालयं नीतः।
चलचित्रनटः, चलचित्रनिर्माता, भूतपूर्वलोकसभासदस्य- श्चासीत् इन्नसेन्ट्। ७०० अधिकेषु चलचित्रेषु स अभिनीतवानयम्। एषु मलयालं, हिन्दी, कन्नट, तमिळ् भाषाचलच्चित्राणि अन्तर्भवन्ति।
सर्वमपि कार्यं हास्यरसपूर्वकम् अवतारयितुं तस्य महत् प्रागद्भ्यमासीत्। स महान् ग्रन्थकारश्चासीत्। कान्सर् वार्डिले चिरि इति स्वकीयम् अर्बुगरोगानुभवपुरस्सरं तेन कृतः ग्रन्थः ७५००० अधिकाः आपणे विक्रीताः।
२०१४ तमे वर्षे वामपक्षीयदलस्य समर्थनेन स चालक्कुटी निर्वाचनक्षेत्रात् लोकसभासदस्यः अभवत्।"
https://navavani.org.in/wp/archives/17976,विश्व-प्रसन्नता-वृत्तान्तः- फिन्लान्ट् विश्वे सन्तुष्टतमं राष्ट्रम्।,"मनिल- विश्वे सन्तुष्टतमं राष्ट्रं फिन्लान्ट् एव। अन्ताराष्ट्र-सन्तोषदिवसे मार्च् २० दिनाङ्के प्रकाशिते विश्वप्रसन्नतावृत्तान्ते अयं विषयः सूचितः। प्रतिशीर्षायः सामाजिकसमर्थनं, आयुर्दैर्घ्यं, स्वातन्त्र्यं, उदारसमुपगमः न्यूनम् अत्याचारम् इत्यादीन् घटकान् परिगणय्य दत्तान् अङ्कान् आधारीकृत्यैव कस्यचन राष्ट्रस्य प्रसन्नतामानं निर्णयति। उन्नताङ्कप्रापकं राष्ट्रम् उन्नतस्थानमलंकरोति। अस्याम् अनुसूचिकायां भारतस्य स्थानं १२६ भवति।
ऐक्यराष्ट्रसभायाः सस्टैनबिल् डेवलप्मेन्ट् सोलूषन् नेट्वर्क् एव प्रतिवर्षं विश्वप्रसन्नतावृत्तान्तं प्रकाशयति। अस्मिन् विषये १५० अधिकेषु राष्ट्रेषु जनेभ्यः अभिप्रायं स्वीकरोति।
नेपाल्, चीना,बङ्ग्लादेश्, श्रीलङ्का इत्यादिराष्ट्राणां पश्चादेव भारतस्य स्थानम्।"
https://navavani.org.in/wp/archives/17956,ओस्कार् पुरस्कारे भारतस्य श्रेष्ठता।,"लोस् आञ्जलिस्- पञ्चनवतितमे ओस्कार् पुरस्कारे भारतस्य ऐतिहासिकः प्रभावः। श्रेष्ठवृत्तचित्रस्य कृते पुरस्काराय द एलिफेन्टे विस्परेस् इति वृत्तचित्रं चिकम्। अस्य निदेशकः कार्तिकी गोल्साल्वोस् भवति। उपेक्षितौ द्वौ गजौ तयोः संरक्षकौ दम्पती च, तेषां परस्परम् अभेद्यबन्ध एवास्मिन् वृत्तचित्रे प्रमेयः।
आर् आर् आर् इति चलचित्रे नाट्टु नाट्टु इति गानं श्रेष्ठगानविभागे पुरस्कृतम्। एं एं कीरवाणी एवास्य गानस्य संगीतनिदेशकः। गानरचयिता चन्द्रबोस् भवति। २००८ वर्षानन्तरं अस्मिन् वर्षे एव श्रेष्ठगानपुरस्कारं भरतमायाति"
https://navavani.org.in/wp/archives/17945,अमेरिक्कीयगणितशास्त्रज्ञैः संगमग्राममाधवः अङ्गीकृतः।,"तृशूर्- चतुर्दशशताब्दौ केरलेषु इरिङ्ङालक्कुटा देशे जिवितः संगमग्राममाधवः इति भारतीयगणितशास्त्रज्ञः अमेरिक्कीयगणितशास्त्रसमाजेन अङ्गीकृतः। अमेरिक्कायां प्रसिद्धे कोर्णल् विश्वविद्यालये प्रवाचकः प्रो- स्टीवन् स्ट्रोगाट्स् वर्येण ट्विट्टर् द्वारा सूचितः अयं विषयः।
ऐसक् न्यूट्टन् वर्यात् शताब्देःप्रागेव त्रिकोणमितेः सैन् धारा केरलीयेन संगमग्राममाधवेनैव अनावृता इति ट्विट्टर् द्वारा सूचितवान् स्टीवन् वर्यः तत्सम्बन्धि वीडियो चित्रमपि तत्रैव स्थापितवान्। अमेरिक्कीयाः गणितशास्त्रज्ञाः अद्भुतेनैतत् अङ्गीकृतवन्तः।
इरिङ्ङालक्कुटा समीपे कल्लेट्टुंकरा देशे इरिङ्ङाटप्पिल्लि गेहे लब्धजन्मा माधवः एव संगमग्राममाधवः इति प्रसिद्धः भारतीयगणितशास्त्रज्ञः। अनन्तश्रेणी इत्याशयः प्रथमतया अनेनैव आविष्कृतः। तद्वारा वृत्तपरिधिनिर्णयः सुकरः अभवत्।"
https://navavani.org.in/wp/archives/17929,संस्कृताध्याापकपरिशीलनवर्गः समारब्धः।,"SCERT संस्थायाः नेतृत्वे नवाध्यापकपरिशीलनवर्गः पालक्काट् जिल्लायां मुण्डूर् ग्रामे IRTC केन्द्रे समारब्धः। षड्दिवसीयेस्मिन् परिशीलनवर्गे पञ्चाशदधिकाः संस्कृताध्यापकाः वर्तन्ते। आवासीयरीत्या आयोजिते∫स्मिन् वर्गे प्रातः षट् वादनादारभ्य रात्रौ दशवादनपर्यन्तं  कार्यक्रमाः विद्यन्ते।
  परिशीलनवर्गस्यास्य औपचारिकोद्घाटनं मुण्डूर् ग्रामपञ्चायत्त् अध्यक्षा श्रीमती सजिता एम्. के. कृतवती। ब्लोक् विकसनकार्याध्यक्षा प्रिया ओ.वि, पालक्काट् विद्याभ्यास उपडयरक्टर् श्री पि.वी. मनोज़कुमार्, अध्यापकप्रशिक्षणकेन्द्रस्य अध्यापिका श्रीमती के.वि. राधा च भाषणं कृतवन्तः।
    SCERT संस्कृतविभागस्य गवेषकः श्री श्रीकण्ठः परिशीलनवर्गस्य समायोजकः भवति। परिशीलनवर्गे विशिष्टव्यक्तीनां नेतृत्वे प्रशिक्षणं, सांस्कृतिककार्यक्रमाः, कायिकक्षमतावर्धनं, पठनयात्रा च समायोजितमस्ति।"
https://navavani.org.in/wp/archives/17925,पि टि कुरियाक्कोस् स्मारकप्रभाषणम् अद्य सम्पत्स्यते।,"तृशूर्- पि टि कुरियाक्कोस् स्मारक राज्यान्तरप्रभाषणम् अद्य केन्द्रिय संस्कृत-विश्वविद्यालयस्य पावरट्टि परिसरे कुरियाक्कोस् स्मृतिभवने सम्पत्स्यते। अद्य प्रातः परिसरनिदेशकः ललितकुमार् साहु वर्यः प्रभाषणस्य उद्घाटनं निर्वक्ष्यति।
संस्कृतप्रणयभाजनम् इति पुन्नश्शेरि नीलकण्ठशर्मवर्येण पुरस्कृतः कुरियाक्कोस् वर्यः १९०९ तमे वर्षे पावरट्टि देशे साहित्यदीपिका संस्कृत विद्यालयं संस्थापितवान्। १९७३ तमे वर्षे विद्यालयोयं अनेन स्वेच्छया सर्वकाराय समर्पितः। ५०वर्षानन्तरं इयं संस्था केन्द्रिय-संस्कृत-विश्वविद्यालयस्य परिसररूपेण विराजते।"
https://navavani.org.in/wp/archives/17919,चलचित्रमण्डले दादासाहेब् फाल्के पुरस्कारः घोषितः। कैरलीचलचित्रे दुल्खर् सल्मान् पुरस्कृतः।,"नवदिल्ली- २०२२ वर्षस्य दादासाहेब् फाल्के पुरस्कारः घोषितः। दक्षिणभारतात् दुल्खर् सल्मान् तथा ऋषब् षेट्टी च पुस्काराय अर्हावभवताम्।
गतवर्षे निर्मिते चुप् इति चलचित्रे निषेधी नायकरूपेण अभिनयस्य कृते एव दुल्खर् सल्मानस्य पुरस्कारः। डानि इति कथापात्रं स्वाभिनयेन महत्तरं कृतवान् दुल्खर् सल्मान्।
गतवर्षे एव निर्मिते कान्तार इति चलचित्रे अभिनयायैव ऋषब् षेट्टी पुरस्कृतः।"
https://navavani.org.in/wp/archives/17906,"शिक्षाविभागस्य घटनां परिवर्तयति। डि-इ-ओ-, ए-इ-ओ- कार्यालयाः न भविष्यन्ति।","तिरुवनन्तपुरम्- केरलराज्ये विद्यालयानाम् एकीकरणविषये खादर् समितेः आवेदनस्य क्रियान्वयनाय यत्नः आरब्धः। अस्य भागत्वेन राज्ये उपशिक्षाधिकारिणः (ए-इ-ओ) मण्डलशिक्षाधिकारिणः (डि-इ-ओ-)च कार्यालयाः न भविष्यन्ति। तत्स्थाने ब्लोक्, महानगरप्रदेशेषु विद्यालयीय शिक्षाधिकारिणां ( एस् इ ओ) कार्यालयाः एव आवेदिताः।
मण्डलस्तरे शिक्षा उपनिदेशकानां (डि डि इ) कार्यालयाः अतिरिक्तनिदेशकानां (जोयिन्ट् डयरक्टर् ) कार्यालयरूपेण परिवर्तयन्ति।
अनेन राज्ये प्राक्-प्राथमिककक्ष्यातः उच्चतरकक्ष्यापर्यन्तं प्रशासनं एकतन्त्वात्मकं भविता। वोक्केशनल् हयर् सेक्कन्टरि विभागाय पृथक् प्राशासनिक व्यवस्था न भविष्यन्ति च।"
https://navavani.org.in/wp/archives/17904,५९०६ अध्यापकपदवीः स्रक्ष्यते। वित्तविभागस्य अङ्गीकारात् परं नियुक्तिर्भविता।,"तिरुवनन्तपुरम्० २०२२-२३ अध्ययनवर्षस्य पदवीनिर्णय‌ः सुसम्पन्नः। २३१३ विद्यालयेषु सृजनीयपदव्याः संख्या ६००५ भवति। ११०६ सर्वकारीणविद्यालयेषु ३०८० पदव्यः १२०७ धनादत्तविद्यालयेषु २९२५ पदव्यश्च सृजनीयाः सन्ति। एषु अध्यापकपदव्यः ५९०६, अनध्यापकपदव्यः ९९ चेति शिक्षा वृत्तिविभागमन्त्री वी शिवन् कुट्टि वर्यः अवदत्।
अधिकपदव्यः अधिकाः मलप्पुरं मण्डले वर्तन्ते। तत्र सर्वकारीणक्षेत्रे ६९४, धनादत्तक्षेत्रे ८८९ च तत्र सृजनीयाः सन्ति। पत्तनंतिट्ट मण्डले एव पदव्यः न्यूनाः भवन्ति।"
https://navavani.org.in/wp/archives/17892,"तुर्की-सिरिया भूकम्पः, २-३ कोटि जनाः दुरितावस्थायाम् , प्रासादावशिष्टेषु जीवस्य स्पन्दनम्।","आन्ताक्य- हिमपातं वृष्टिं च सोढ्वा विद्यालयेषु आराधनालयेषु बस् निस्थानेषु च सहस्रपरिमिताः जनाः अभयं प्रापयन्। हसेतलब्धेषु वस्तुषु अग्निं प्रज्वाल्य शीतं दूरीकुर्वन्ति। स्फोटनात् भीतैः अधिकारिभिः प्रकृतिवातकनाल्यः पिहिताः। गासियेन्टप् परिसरेषु आपणानि पिहितानि सन्ति। तैलेन्धनमपि नोपलभ्यते।
भूकम्पात् रक्षां प्राप्तः इत्याश्वासं विहायः इतःपरं कथं जीविकां नेतुं शक्यते इत्याशङ्कायामस्ति सहीति सुत्कु इति तद्देशीयः। स्वेन सञ्चितं सर्वं विनष्टं। इतरे इव समीपस्थे विमानपत्तने एकेन कम्बलपटेन आवृत्य शेते द्वाभ्याम् अर्बकाभ्यां समेतःसः।
रक्षादौत्ये सञ्जाते कालविलम्बे सर्वे भग्नाशाः सन्ति। प्रासादावशिष्टेभ्यः मया भ्रातरः न लब्धाः। मया पिता न लब्धः, ममपुत्रं न दृश्यते इत्यादि रूपेण विलपन्ति अभयार्थिनः। रक्षाप्रवर्तनानि प्रतीक्ष्य तद्देशीयाः कोलहलमकुर्वन्। रक्षिपुरुषाः आहत्य रंगं शान्तमकुर्वन्।"
https://navavani.org.in/wp/archives/17863,डो -मुत्तलपुरं मोहन् दास् वर्यः कालकवलितो अभवत्।,"एरनाकुलम्- केरलीयसंस्कृतमण्डले लब्धप्रतिष्ठः कविः, बालसाहित्यकारः, अध्यापकः, अध्यापकप्रशिक्षकः इत्यादिषु रंगेषु विख्यातःडो- मुत्तलपुरं मोहनदासवर्यः दिवङ्गतः। स आस्ट्रेलिया राष्ट्रे सपरिवारं पर्यटन्नासीत्। हृदयाघातेन दिनद्वयात् पूर्वं चिकित्सालये तीव्रपरिचरणविभागे प्रवेशितः आसीत्।सञ्चारप्रियः अयं बहुत्र पर्यटनं कृत्वा तत्सम्बन्धीनि लेखनानि आनुकालिकेषु प्रकाशितवान्। संस्कृते सञ्चारसाहित्यस्य सरणिः अनेन अनावृता।संस्कृतपाठपुस्तकेषु अनेनरचिताः कविताः लेखनानि च योजितानि सन्ति।नववाण्यमपि महाशयस्य कृतयः प्रकाशिताः सन्ति।
   एतस्य वियोगे नववाणीसंघस्य प्रणामाञ्जलयः समर्प्यन्ते।"
https://navavani.org.in/wp/archives/17876,तया इति संस्कृतचलचित्रस्य प्रदर्शनम् इरिङ्ङालक्कुटा देशे।,"इरिङ्ङालक्कुटा- राष्ट्रीय-अन्ताराष्ट्रीय चलचित्रोत्सवेषु प्रदर्शितं तथा बहून् पुरस्कारानवाप्तं तया इति संस्कृतचलचित्रम् अधुना सामान्यजनानां कृते प्रदर्शयिष्यति। उत्कृष्टचलचित्रपुरस्कारं, उत्कृष्टाभिनेत्र्याः कृते गोल्टन् स्पारो पुरस्कारम् इत्यादीन् बहून् पुरस्कारान् एतावत्पर्यन्तं चलचित्रम्दम् अन्ववाप।
गोकुलं गोपालवर्येण निर्मितस्य अस्य डा-जि- प्रभावर्यः रचनां निदेशनं च व्यदधात्। चलचित्रस्यास्य प्रदर्शनार्थम् इरिङ्ङालक्कुटा देशं कुतः स्वीकृतमिति चिन्तनीयमेव।
कलानां देश एव इरिङ्ङालक्कुटा। कथकलि आचार्यः उण्णायि वार्यर्, कूटियाट्टकुलपतिः अम्मन्नूर् माधवचाक्यार् च इरिङ्ङालक्कुटदेशस्थौ। चलचित्रनटः इन्नसेन्टं, गायकः पी जयचन्द्रन् च तत्रत्यावेव।
बह्यः संस्कृतपाठशालाः सन्ति इरिङ्ङालक्कुटायाम्। संस्कृताध्यापकसंघस्यापि ऊर्जस्वलं प्रवर्कनमत्रास्ति। तद्वारा नववाणी इति जालपुटः संस्कृतस्य कृते अत्र प्रवर्तते। अतः सामान्यजनानां कृते प्रदर्शनाय सर्वथा योग्यः देशः इरिङ्ङालक्कुटा एव।"
https://navavani.org.in/wp/archives/17859,पद्मपुरस्काराः घोषिताः।,"नवदिल्ली- २०२३ वर्षस्य पद्मपुरस्काराः घोषिताः। षट् पद्मविभूषण् पुरस्काराः नव पद्मभूषण् पुरस्काराः ९१ पद्मश्रीपुरस्काराश्च घोषितेषु अन्तर्भवन्ति।
उत्तरप्रदेशस्य भूतपूर्वमुख्यमन्त्री मुलायं सिंह् यादवः, कर्णाटकस्य मुख्यमन्त्रिचरः एस्-एं कृष्ण, तबलवादकः सक्कीर् हुसैन्, ओ-आर्-एस्- प्रयोक्ता दिलीप् महलनोबिस्, वास्तुशिल्पी बालकृष्णदोषी, शास्त्रज्ञः श्रीनिवास वरदः इत्येते पद्मविभूषणेन पुरस्कृताः।
साहित्यविभागे एस्-एल् बैरप्पा,कपिल् कपूर् उद्योगे कुमारमङ्गलं बिर्ला, शास्त्रे दीपक् धरः, कलाविभागे गायिका वाणी जयराम्, सुमन् कल्याणपुर्, आध्यात्मिके स्वामी चिन्ना जीयार्,कमलेष् डी पट्टेल्, समाजसेवने सुधा मूर्ती इत्येते पद्मभूषणेन पुरस्कृताः।
पद्मश्रीपुरस्कृतेषु चत्वारः केरलीयाः सन्ति।स्वातन्त्रसमरसेनानी वि०पि० अप्पुक्कुट्टन् पोतुवाल्, कृषकः चेरुवयल् रामन्, इतिहासकारः सि०ऐ० ऐसक्, आयोधनकलाकारः एस्-आर्-डि- प्रसाद् इत्येते भवन्ति केरलीयाः"
https://navavani.org.in/wp/archives/17840,संस्कृतमहाविद्यालयस्य फ्रीडं वाल् इति भित्तिचित्रप्रदर्शनं भारतीय अभिलेख पुस्तके,"तिरुवनन्तपुरम्- आजाति का अमृत महोत्सवमनुबन्ध्य तिरुवनन्तपुरस्थः राजकीय-संस्कृत-महाविद्यालयः फ्रीडं वाल् इति नाम्ना भित्तिचित्रप्रदर्शनं समायोजयत्। एतत् प्रदर्शनं भारतीय अभिलेख पुस्तके(India Books of Records) स्थानमलभत। कलाशालीय शिक्षाविभागः तथा राष्ट्रिय-सेवा-पद्धतिः(NSS)च संयुक्तरूपेणैव कार्यक्रममायोजितमासीत्। भित्तिचित्रस्य व्याप्ति २००० चतुरश्रपादमिता भवति।
भारतीयाभिलेखपुस्तकस्य केरलराज्यप्रितिनिधेः प्रिजीष् वर्यात् उन्नतशिक्षाविभागमन्त्री डो- आर् बिन्दु वर्या पुरस्कारं स्वीकृतवती। एतादृशया पद्धत्या राष्ट्रे प्रथमतया एव कलाशालायै पुरस्कारं अदात्।"
https://navavani.org.in/wp/archives/17829,पाठके द्विगुणीकृतमाधुर्यम्- पुत्री शिष्यश्च पाठकप्रयोक्तारौ।,"कोषिक्कोट्- शिष्यः पुत्री च सममेव श्रेष्ठतामापन्नस्य सन्तोषे एव श्रीकुमार् वर्यः।
संस्कृतोत्सवे उच्चविद्यालयीयविभागे पाठकावतारकौ भवतः श्रीकुमारस्य शिष्यः एं-एस्- अभिषेकः तथा पुत्री नन्दना श्रीकुमारश्च। तौ विभागेस्मिन् ए ग्रेड् प्राप्तवन्तौ।
कारक्कोणं पि पि एम् उच्चतरविद्यालये अध्यापकः भवति श्रीकुमारः। स छात्रान् पाठकम् अध्यापयन्नस्ति। संस्कृतम् अक्कादमिकसमित्याः राज्यस्तरीयः कार्यदर्शी अपि भवत्ययम्।"
https://navavani.org.in/wp/archives/17824,संस्कृतविचारसत्रं सम्पन्नम् ।,"केरल सर्वकारस्य आभिमुख्ये प्रचाल्यमानस्य केरल स्कूल् कलोत्सवस्य अङ्गभूतं संस्कृत विचारसत्रं कोषिक्कोट नागर सभामन्दिरे समायोजितम् । कोषिक्कोड नगरसभाध्यक्षा श्रीमती बीना फिलिप् दीपप्रज्वालनं कुर्वती उद्घाटनयत्। पण्डित श्रेष्ठस्य तथा भाषाप्रचारकस्य श्री पट्टयिल् प्रभाकरन् वर्यस्य स्मरणार्थं तस्य गृहाद् एव दोपशिखा प्रज्वालिता । पट्टयिल् प्रभाकस्य पुत्रीहस्तात् कार्यक्रमसमित्याः अध्यक्षेण श्री तोट्टत्तिल् २वीन्द्रेण स्वीकृता दीपशिखा शताधिकै : अध्यापकै : अनुगम्यमाना सभामन्दिरमानीता । तद्दीपात् अग्निमादाय एव मञ्चस्थः दीपः ज्वालितः । लोकसंसदसभाङ्गम् श्री यम् के राधवः मुख्यं भाषणं निरवहत् । केरलानां शिक्षा सचिव : श्री वि शिवन् कुट्टी वर्य : पण्डित समादरणं निरवहत् ।
” संस्कृत भाषा पौराणिका भाषा | कैश्चित् स्वार्थलाभाय भाषामेनां स्वकीयां कर्तुमुत्सहन्ते । संस्कृत भाषांजनकीयां कर्तुं अध्यापकैरेव प्रयत्नः करणीय :” इति शिक्षा सचिवः निरदिशत् ।
पद्मश्री कैतप्रं दामोदर न्नम्पूतिरि योगाचार्यः उण्णि रामन् मास्टर नाटकाचार्यः यम् के सुरेष् बाबू संस्कृत समस्या पूरणचतुरः कल्पत्तुरु नारायणन् मास्टर संस्कृत विशिष्टाधिकारिणी डा .टि डी सुनीति देवी च सभायां बहुमानीताः । सचिवः एतेभ्यः पट्टाम्बराणि प्रमाण पत्राणि च समार्पयत् ।
“कला साहित्यक्षेत्रे संस्कृतस्य योगदानम् “इति विषयमाधारीकृत्य तृप्पू पित्तुरा संस्कृत महाविद्यालय स्य व्याकरणशास्त्राचार्या डा जी ज्योत्स्ना प्रबन्धा वतरण मकरोत् । कालटी श्रीशङ्कर संस्कत सर्वकला शालाया : वेद न्त विभागस्य आचार्य : डा. फ्रान्सीस अर क्कल चर्चा याः क्रमी करण ञ्च कृतवान्। श्री टीके सन्तोष् कुमार , संस्कृतोत्सव सञ्चालक समित्या : अध्यक्षा श्रीमती रेखा , वी के राजेष् , सुधीर यम्, कोषिकोट शिक्षा धिकारी पि के धनेष्, श्री सुनिल , सी पि सनल् चन्द्रन् , सुरेष् बाबू , श्री बिजु काविल् च आशंसां भाषितवन्तः । केरल राज्यस्य विविध प्रान्तेभ्यः समागताः शतशः संस्कृताध्यापका : तत्र सन्निहिताः आसन् ।"
https://navavani.org.in/wp/archives/17812,पादकन्दुकक्रीडाप्रकाण्डं पेले वर्यः कालकबलितः अभूत्।,"सावोपोलोः- ब्रसील पादकन्दुकक्रीडायाम् इतिहासं रचितवान् पेलेवर्यः दिवङ्गतः। सावोपोलो स्थले आल्बर्ट् ऐन्स्टिन् चिकित्सालये आसीत् अस्य अन्त्यम्। सः 82 वयस्कः आसीत्। स्वास्थ्यावस्थाां परिगणय्य एकमासावधिकं कालं चिकित्सालये आसीत्। अर्बुधबाधितः स रासायनिकचिकित्सया अपि विमुक्त्यभावात् सान्त्वनपरिचरविभागे चिकित्सायामासीत्। विश्वपादकन्दुकक्रीडायां ब्रसील् राष्ट्रस्य कृते सर्वाधिकं लक्ष्यकन्दुकम् अनेन सम्पादित्म्। 1958, 1962, 1970 वर्षेषु ब्रसीलस्य विश्वचषकविजये नायकत्वं पेले वर्यस्य आसीत्। आहत्य 92 मत्सरेषु 77 लक्ष्यकन्दुकानि अनेन सम्पादितानि।
1940ओक्टेबर् 13 तमे दिने सावोपोलो स्थले एकस्मिन् निर्धनपरिवारे आसीत् एड्सण् अरान्टेस् दो नासिमेन्टो इति यथार्थनामकस्य पेलेवर्यस्य जन्म। पादकन्दुकक्रीडातः विरतः अयं पादकन्दुकस्थानपतिरूपेण प्रवर्तितवान्।"
https://navavani.org.in/wp/archives/17795,विश्वचषक पादकन्दुकक्रीडायाम् अर्जन्टीना विजयमवाप।,"दोहा- खत्तर् राष्ट्रे प्रचलितायाः विश्वचषक पादकन्दुकक्रीडायाः अन्तिमचरणे फ्रान्स् क्रीडकसंघं ४-२ क्रीडाङ्कैः अभिभावयन् अर्जन्टीना क्रीडकसंघः विजयकिरीटं प्राप। क्रीडार्थं निश्चिते समये संघद्वयमपि द्वौ द्वौ क्रीडाङ्कौ अवाप्य तुल्यतां प्राप्तम्। पुनः अधिकसमयेपि एकैकं क्रीडाङ्कं सम्पाद्य पुनरपि द्वौ संघौ समावस्थां प्रापतुः। अनन्तरं षूट् औट् इति निर्णयरीतिमवलम्ब्य मत्सरः अनुवर्तितः। षूट् औट् क्रीडायाम् अर्जन्टीन चत्वारः क्रीडाङ्कः फ्रान्स् द्वौ क्रीडाङ्कौ च समासादितौ। एवम् अर्जन्टीना मत्सरेस्मिन् विजयपदमवाप।
अर्जन्टीना संघस्य लयणल् मेस्सी उत्कृष्टक्रीडकत्वेन चितः। तस्मै सुवर्णकन्दुकमदात्। विश्वचषकक्रीडायाम् २६ मत्सरे क्रीडितवान् इति ख्यातिरपि मेस्सी स्वायत्तीकृतवान्। अस्मिन् चरणे स सप्त क्रीडाङ्कान् समासादयत्।
फ्रान्स् संघस्य किलियन् एम्बाप्पे मत्सरेस्मिन् अधिकान् क्रीडाङ्कान् स्वायत्तीकृतवान्। अष्टक्रीडाङ्केन स गोल्टन् बूट् पुरस्कारमलभत। स विश्वचषकक्रीडायाम् अन्तिमचरणे महत्तरां क्रीडां प्रादर्शयत्।"
https://navavani.org.in/wp/archives/17783,"विश्वचषकस्पर्धा- अर्जन्टीना पूर्वान्तिमचक्रे, ब्रसील् स्पर्धायाः बहिर्गतम्।",दोहा-आवेशभरिते चतुर्थांशमत्सरे लयणल् मेस्सी वर्यस्य अर्जन्टीनाक्रीडकाः पूर्वान्तिमचक्रं प्राविशन्। परं अन्यस्मिन् चतुर्थाँशमत्सरे नेय्मर् वर्यस्य ब्रसील् संघः पराजयं प्राप। नेतर्लान्ट् संघं ४-३ लक्ष्यकन्दुकेन विजित्यैव अर्जन्टीन पूर्वान्तिमचक्रं प्राप। क्रोयेष्या संघं ४-२ लक्ष्यकन्दुकद्वारा ब्रसील् संघं विजित्य च पूर्वान्तिमचक्रं प्राप।
https://navavani.org.in/wp/archives/17780,"विषिञ्ञं प्रक्षोभः प्रतिनिवृत्तः, मुख्यमन्त्रिणा सार्धं समायोजितायां चर्चायां निर्णयः।","तिरुवनन्तपुरम्- विषिञ्ञं महानौकाश्रयनिर्माणं विरुध्य तीरदेशजनैः १४० दिनपर्यन्तं कृतः प्रक्षोभः प्रत्यावृत्तः। कुजवासरे सायं मुख्यमन्त्रिणा सह चर्चां कृत्वैव अयं निर्णयः स्वीकृतः। नौकाश्रयनिर्माणं स्थगितुं न शक्यते इति सर्वकारः प्रक्षोभकारिणः असूचयत्।
सर्वकारनिर्णयस्य पालनाय मुख्यसचिवस्य नेतृत्वे अवलोकनसमितिः रूपवत्क्रियते इति सर्वकारः तानबोधयत्।
अदानिसंघस्य व्यवहारं बुधवासरे उच्चन्यायालयः परिगणयिष्यतीति पूर्वं सूचितम्। तन्मध्ये एव अधुना समरस्य परिसमाप्तिः अजायत।"
https://navavani.org.in/wp/archives/17771,तया इति संस्कृतचलच्चित्रं अन्ताराष्ट्रचलच्चित्रोत्सवे प्रदर्शयिष्यति।,"तृशूर्- श्रीगोकुलं चलचित्रपताकाभूमिकायां श्रीमता गोगुलं गोपालेन प्रायोजितं डो जि प्रभावर्येण निदेशितं तया इति संस्कृतचलचित्रम् अन्ताराष्ट्रचलचित्रोत्सवे भागं भजते। कोस्टारिक्कायां सान्जोस् अन्ताराष्ट्र चलचित्रोत्सवः, ब्रसीले बस् विष्यस् अन्ताराष्ट्रचलचित्रोत्सवः, ओस्ट्रेलियायां टैटन् चलचित्रोत्सवः, लण्टन् चलचित्रोत्सवः, आफ्रिक्का चलचित्रोत्सवः इत्यादिषु चलचित्रमिदं प्रदर्शयिष्यति।
पूर्वं नेचर्लान्ट् चलचित्रोत्सवेषु चितमिदं चलचित्रम्। भारतेषु कोल्कत्ता, पूणे, दिल्ली इत्यादिस्थलेषु अन्ताराष्ट्रचलचित्रोत्सवार्थमपि चितमासीत्।
केरलीये इतिहासे प्रसिद्धा कुरियेटत्त् तात्री इत्यस्याः जीवनकथा पृथक् वीक्षणकोणे अस्मिन् चलचित्रे अवतार्यते।
कैरलीचलचित्रे प्रसिद्धाः नेटुमुटि वेणु, अनुमोल्, नेल्लियोट् वासुदेवन् प्रभृतयः अभिनेतारः चलचित्रेस्मिन् विविधानि कथापात्राणि अवतारयन्ति।"
https://navavani.org.in/wp/archives/17769,विद्यालयेषु सूचनाप्रौद्योगिकाध्ययनम्- केरलस्य श्रेष्ठता।,"नवदिल्ली- विद्यालयीयशिक्षणे केरलराज्यं राष्ट्रियश्रेष्ठतामवाप। छात्राणां कृते सङ्गणकं, अन्तर्जालं, प्रोजेक्टर् इत्यादीनां सौविद्यप्रदाने केरलराज्यं श्रेष्ठतामवाप इति केन्द्रीय-शिक्षामन्त्रालयस्य आवेदनम्।
२०२१-२२ वर्षे य-डि-ऐ-एस-इ संस्थायाः अवलोकनावेदने एवायं विषयः सूचितः। विद्यालयेभ्य संगणकयन्त्रप्रदाने ९९.६ शतमितं श्रेष्ठतया पञ्चाबराज्यं प्रथमस्थानमवाप। तद्राज्यं सर्वेभ्यो सर्वकारीणविद्यालयेभ्यो सङ्गणकयन्त्रं प्रादात्। परं सर्वकारीणधनादत्तविद्यालयेभ्भ्यो केवलं ९२.४ शतमितमेव तेषां स्थानम्। तत्र प्रथमस्थानं केरलमवाप।"
https://navavani.org.in/wp/archives/17754,राज्यस्तरीयः विद्यालयीयकलोत्सवः जनुवरिमासे कोषिक्कोच् नगरे सम्पत्स्यते।,"कोषिक्कोट्- केरलेषु राज्य-विद्यालयीयकलोत्सवः २०२३ जनुवरिमासस्य तृतीयदिनाङ्कात् सप्तमदिनाङ्कं यावत् कोषिक्कोट् नगरे आयोजयिष्यति। वेस्ट् हिल् विक्रं केलिस्थलमेव मुख्या वेदिका भविता। विविधमण्डलस्थेभ्यः विद्यालयेभ्यः १४००० छात्राः कौमारकलाप्रतियोगितासु भागभाजः भवितारः।
१९५६ तमे वर्षे समारब्धः अयं कलोत्सवः एष्याभूखण्डे बृहत्तम‌ः कौमारकलोत्सवः इति विशिष्यते। कोविड् महामारिकारणेन वर्षद्वयपर्यन्तं विराममभवत्। अस्मिन् वर्षे यथाविधि मत्सराः भविष्यन्ति।
इतः पूर्वं २०२० जनुवरिमासे आयोजिते कलोत्सवे पालक्काट् मण्डलं प्रथमस्थानमावहत्।"
https://navavani.org.in/wp/archives/17735,संस्कृतप्रणयभाजनं पि टी कुरियाक्कुमास्टर् अनुस्मरणम् ।,"पावरट्टी – साहित्यदीपिका संस्कृत विद्यालयसंस्थापकस्य संस्कृतप्रणयभाजनस्य पि टी कुरियाक्कुमास्टर् वर्यस्य अनुस्मरणं तन्नाम्नि आयोजितस्य पारितोषिकस्य समर्पणञ्च सुसम्पन्नम् । गुरुवायूर परिसरे समायोजितां सभां
केन्द्रीय संस्कृत सर्वकलाशालाया: वि सी प्रो: श्रीनिवास वरखेडीवर्यः उदघाटयत् । संस्कृत अक्कादमी अध्यक्ष: डा. के टी माधवन् अध्यक्ष पदमलङ्कृतवान् । कोषिक्कोट् सर्वकलाशालायाः संस्कृतविभाग अध्यक्षपदाद् विरताय डो पि नारायणन् नम्पूतिरिमहोदयाय तेन पुरस्कारश्च समर्पितः। 25000 रुप्यकाणि प्रशस्तिपत्रं फलकं च भवति पुरस्का२स्वरूपम्। कालटि श्रीशङ्कराचार्य संस्कृत सर्वकलाशालाया: वि सी  डा एम वी नारायणः मुख्यं भाषणमकरोत् । प्रो. के एल् सेबास्थ्यन् कुरियाककु मास्टर अनुस्मरणप्रभाषणं निरवहत् । डा. पि सी मुरलीमाधवन् गुस्वायूर केन्द्रस्य निदेशक: डा ललित कुमा२ साहु, डा सी टी फ्रान्सीस्, डो एम् वी नटेशन्, गुरुवायूर देवस्वम् अध्यक्षः डा वि के विजयन्, अध्यापकप्रतिनिधयः छात्रप्रतिनिधियश्च भाषितवन्तः ।
पुरनाट्टुकरायां समायोजिता अनुसमरणसभा अन्यूना प्रौढोज्वला चासीत् । प्रतिवर्षम् अनुस्मणं तथा पुरस्कारसमर्पणम् च प्रचलिष्यतीति सङ्घटकाः अवदन् ।"
https://navavani.org.in/wp/archives/17732,"राष्ट्रिय कायिकक्रीडापुरस्कारः घोषितः। शरत् कमल् – खेल् रत्न, एच् एस् प्रणोय् एल्दो पोल् च – अर्जुनपुरस्कारः।","नवदिल्ली- राष्ट्रिय-कायिकक्रीडापुरस्काराः घोषिताः। टेबिल् टेन्नीस् क्रीडकः तथा कोमण् वेल्त् कायिकक्रीडायां सुवर्णपतकजेता च अजन्ता शरत् कमल् वर्यः मेजर् ध्यान् चन्द् पुरस्काराय अर्हः अभवत्। सोमवासरे एव राष्ट्रीय कायिकक्रीडामन्त्रालयः पुरस्कारान् अघोषयत्।
केरलीय क्रीडकौ एच् एस् प्रणोय(बाट्मिन्टन्), एल्दो पोल्(ट्रिप्पिल् जम्प्) इत्येतौ अर्जुनपुरस्काराय अर्हावभवताम्।
भारतीय क्रिक्केट् संघनायकस्य रोहित् शर्मणः परिशीलकाय दिनेश् जवहर् लाट् वर्याय द्रोणाचार्यपुरस्कारं दास्यति। क्रिक्केट् क्रीडार्थं तस्य योगदानं परिगणय्य एवायं पुरस्कारः।"
https://navavani.org.in/wp/archives/17712,कुरियाकु मास्टर स्मारक पुरस्कार समर्पणम् नवम्बर18 तमे दिनाङ्के ।,"कुरियाकुमास्टर स्मारक पुरस्कार समर्पणं तथा स्मारकप्रभाषणं च अस्य मासस्य 18 तमे दिनाङ्के प्रातः सार्धदश वादने पुरनाटुकरा संस्कृत महाविद्यालयपरिसरे भविता । केन्द्रीय संस्कृत सर्वकलाशाला वैस् चान्सलर प्रोः श्रीनिवास वरखेडी वर्यः पुरस्का२समर्पणं करोति। कोषिक्कोट सर्वकलागला संस्कृतविभागा- ध्यक्षपदवीतः विरतोडा पि नारायणन् नम्पूतिरिः भवति पुरस्कार विजेता। 25000 रुप्यकाणि फलकं प्रशस्तिपत्रञ्च भवति पुरस्कारस्वरूपम् ।
संस्कृतप्रणयभाजनं पि टि कुरियाकु मास्टर पावर्टी संस्कृत महाविद्यालयस्य स्थापकः भवति । संस्कृतपण्डितेन तेन संस्थापितः महाविद्यालय एव अद्य केन्द्रीय संस्कृत सर्वकलाशालात्वेन पुरनाट्टु करायां देदीप्यते । अवसरे चास्मिन् “केरलीय संस्कृतपठनस्य धर्मेतरत्वं सार्वलौकिकत्वम् च ” इति विषय मधिकृत्य कालटि संस्कृत सर्वकला शलाया : वै स् चान्सलर वर्यस्य प्रो एम् वी नारायणस्य भाषणं च भविता । संस्कृत अक्कादमी अध्यक्षस्य के टी माधवस्य आध्यक्ष्ये सभैषा प्रच लि ष्यति । डाः पि सी मुरली माधवन् वर्येण. विशिष्टव्यक्तीनां परिचायनं क्रियते । गुरुवायुरु देवस्वं अध्यक्ष : डा वि के विजयन् महाविद्यालयाध्यक्षः प्रो ललितकुमार साहु छात्रकल्याण समित्याः अध्यक्ष : चन्द्रकान्त गिरिगडे छात्र प्रतिनिधयः मणि रामन ठाकूर सुप्ता पूर्वविद्यार्थी प्रो सी टि फ्रान्सीस् के एल् सेबास्ट्यन् डो .एम् वी नटेश :च तत्र भागं भजन्ते ।"
https://navavani.org.in/wp/archives/17232,पाठ्यचर्यानवीकरणचर्चायां ४८ लक्षं छात्राः तेषां रक्षितारश्च भागं गृहीष्यन्ति।,"तिरुवनन्तपुरम्- पाठ्यचर्यानवीकरणविषये विद्यालयेषु छात्राणां चर्चा समारब्धा। अस्याः राज्यस्तरीयम् उद्घाटनं भरतन्नूर् उच्चतरविद्यालये शिक्षामन्त्रिणा वि शिवन् कुट्टिवर्येण निर्व्यूढम्।
राज्ये ४८ लक्षं छात्राः तेषां रक्षितारश्च पाठ्यपद्धतिनवीकरणे भागभाजः भविष्यन्ति। एषा प्रक्रिया विश्वे प्रथमतया अत्रैव सम्पद्यते इति मन्त्रिणा निगदितम्।
छात्राणाम् अभिप्रायाः विद्यालयतले बि आर् सि तले च क्रोडीकृत्य राज्य-शैक्षिकानुसन्धान-प्रशिक्षणपरिषदे समर्पयिष्यते इत्यपि तेन निगदितम्।"
https://navavani.org.in/wp/archives/17209,पी टी कुर्याक्कोस् स्मारकपुरस्काराय डो-पि नारायणन् नम्पूतिरिवर्यः चितः।,"तृशूर्- केरल संस्कृत अकादमी संस्थया आयोजितं पी टी कुर्याक्कोस् स्मारक वैशिष्ट्य पुरस्कारं अस्मिन् वर्षे डो पि नारायणन् नम्पूतिरिवर्याय दास्यति। संस्कृतपण्डितः, कालिक्कट् विश्वविद्यालयस्य प्राध्यापकचरः तथा विख्यातः लेखकश्च भवति डो- नारायणन् नम्पूतिरिवर्यः। नवम्पर् मासस्य अष्टादशे दिनाङ्के केन्द्रिय संस्कृत विश्वविद्यालयस्य गुरुवायूर् परिसरे पुरस्कारदानं भविता।"
https://navavani.org.in/wp/archives/17206,हरितविद्यालयम्- विद्याभ्यास-वास्तविकप्रदर्शनम्(रियालिट्टी षो),"कोच्ची-सार्वजनिकविद्यालयानां श्रेष्ठताम् अवतारयितुं हरितविद्यालयं रियालिट्टी षो पुनरपि आयोजयति। तदर्थं आवेदनम् अधुना समर्पयितुं शक्यते। २०२० जूण् प्रथमदिनादारभ्य विद्यालयानां प्रवर्तनम् अवतारयितुं सार्वजनीनविद्यालयाः प्रभवन्ति। कोविड् कालेषु विद्यालयीयप्रवर्तनानाम् अङ्कनमेव लक्ष्यमस्ति।
प्रथम,द्वितीय,तृतीयस्थानमाप्तानां यथाक्रमं २० लक्षं, १५ लक्षं, १० लक्षं रूप्यकाणां पुरस्कारं दास्यति। अन्तिमचरणं प्राप्तानां विद्यालयानां कृते द्विलक्षरूप्यकाणां साहाय्यमस्ति।"
https://navavani.org.in/wp/archives/17196,न्यायाधीशः डी वै चन्द्रचूडः सर्वोच्चन्यायालये मुख्यन्यायाधीशपदव्यां नियुक्तः।,"नवदिल्ली- राष्ट्रे पञ्चाशत् तमः मुख्यन्यायाधीशः ज- डी वै चन्द्रचूडः भविता। अस्यां पदव्यां चन्द्रचूडं नियुज्य घोषिते आदेशे राष्ट्रपतिना द्रौपदी मुर्मू वर्यया हस्ताक्षरम् अङ्कितम्। विरम्यमाणः मुख्यन्यायाधीशः यु यु ललित् वर्यः ज-चन्द्रचूडं नामनिर्देशं कृतवानासीत्।
नवम्बर् मासस्य अष्टमतिथावेव ज- यु यु ललित् वर्यस्य विरामः भविष्यति। तद्दिने एव ज-चन्द्रचूडः मुख्यन्यायाधीशत्वेन सत्यशपथं ग्रहीष्यति।"
https://navavani.org.in/wp/archives/17184,राष्ट्रिय प्रतिभा निर्णय छात्रवृत्तिमपि निवर्तयति।,"नवदिल्ली- राष्ट्रिय-प्रतिभानिर्णय-छात्रवृत्तिं निवर्तयितुं केन्द्रसर्वकारस्य निर्णयः। इतः परं अधिकसूचनां विना आवेदनानि न स्वीक्रियन्ते इति राष्ट्रिय-शैक्षिकानुसन्धान-प्रशिक्षण-परिषदा निगदितम्।
प्रतिवर्षं पादद्वयरूपेण प्रतिभानिर्णयपरीक्षा आयोजिता आसीत्। तद्वारा छात्रवृत्तिः दीयते स्म। लक्षपरिमिताः छात्राः प्रतिवर्षं परीक्षां लिखन्ति स्म। एकादशवर्गादारभ्य विद्यावारिधि(Ph.D) वर्गपर्यन्तं मासिकं छात्रवृत्तिं ददाति स्म।
प्रतिवर्षं २००० छात्राः एवं छात्रवृत्यै अर्हाः अभवन्। ग्रामीणक्षेत्रमभिव्याप्य ऊने वयस्येव प्रतिभासम्पन्नान् अवगन्तुम् उद्दिश्यैव परीक्षा प्रचलिता आसीत्। १९६३ तमे वर्षे आरब्धा भवतीयं परियोजना।"
https://navavani.org.in/wp/archives/17179,अध्ययन यात्राविषये दत्ताः अनुदेशाः पुनरपि संसूचिता।,"तिरुवनन्तपुरम्- विद्यालयात् अध्ययनयात्रार्थ गम्यमानाः रात्रौ यात्रां न कुर्युः इति पूर्वमेव दत्तः निर्देशः राज्ये सर्वे विद्यालयाः अवश्यं पालयेयुः इति शिक्षा-वृत्तिविभागमन्त्री वी शिवन् कुट्टी वर्यः अवदत्। रात्रौ नववादनात् प्रातः षड्वागनपर्यन्तं यात्रा निषिद्धा आसीत्।
केरलीय पर्यटनविभागस्य अङ्गीकारयुक्तानां पर्यटनप्रायोजकानाम् अनुसूच्यां नामाङ्कितानि यानान्येव अध्ययनयात्रायै उपयोक्तव्यानि इति पूर्वमेव अनुदेशः दत्तः आसीत्। २०२० मार्च् द्वितीये दिनाङ्के सूचिते अनुदेशे समग्ररूपेण निर्देशा‌ः सार्वजनीनशिक्षाविभागेन प्रदत्ताः। सर्वासां यात्राणाम् उत्तरदायित्वं विद्यालयप्राध्यापकानामेवेति तत्र सूचितम्।
अध्ययनयात्राः छात्राणाम् अध्ययनेन सम्बद्धाः भवेयुः। यात्रामधिकृत्य समग्रावबोधः प्रथमाध्यापस्य भवेत्। यात्रासूचिकाः छात्रेभ्योपि देयाः।
अपघातप्राचुर्यं प्रदेशं यात्रार्थं न चिनुयात्। छात्राः शिक्षकाः याननियन्तारश्च मादकवस्तूनि न स्वीकुर्युः। यातायातविभागस्य निर्देशाः अपि पालनीयाः।"
https://navavani.org.in/wp/archives/17162,मार्क्स्वादी-साम्यवादी दलस्य नेता कोटियेरि बालकृष्णन् वर्यः दिवङ्गतः।,"तिरुवनन्तपुरम्- सि-पि-एम्- दलस्य पोलिट् ब्यूरो इति उन्नतसमित्याम् अङ्गं, केरलघटकस्य भूतपूर्वः कार्यदर्शी च कोटियेरि बालकृष्णन् वर्यः अन्तरितः। ६९ वयस्कः स चेन्नै अप्पोलो चिकित्सालये शनिवासरे रात्रौ अष्टवादने एव अस्माल्लोकान्निरगात्। अर्बुदरोगग्रस्तः स चिकित्सायामासीत्। स्वास्थ्यावस्थां परिगणय्य दलस्य राज्यस्तरीय कार्यदर्शिपदव्याः विरम्य स विदग्धचिकित्सार्थं चेन्नै नगरं प्राप।
मुख्यमन्त्री पिणरायि विजयन्, राज्य-कार्यदर्शी एं वि गोविन्दन् प्रभृतयः नेतारः कोटियेरि वर्यस्य निर्याणवार्तां श्रुत्वा चेन्नै अप्पोलो चिकित्सालयं प्रापुः। अत एव अद्य आरभमाणं मुख्यमन्त्रिणः यूरोप् पर्यटनं तात्काल्कतया उपेक्ष्तम्।
१६ तमे वयसि मार्क्स् वादी साम्यवादी दले अङ्गत्वं स्वीकृकवान् कोटियेरि वर्यः दलस्यास्य विविधां धुराम् अवहत्। २००६-२०११ काले स केरलस्य गृहमन्त्री आसीत्।
अस्य भौतिकदेहसंस्कारः ओक्टोबर् ३ दिनाङ्के सायं तलश्शेरि कोटियेरि देशे भविता।"
https://navavani.org.in/wp/archives/17157,फाल्के पुरस्कारम् आशा परेख् वर्यायै दास्यति।,"चण्डीगड्- राष्ट्रे परमोन्नतः चलच्चित्रपुरस्कारः भवति दादासाहेब् फाल्के पुरस्कारः। विख्याता हिन्दी चलच्चित्रनटी आशा परेख् वर्या अस्मिन् वर्षे अस्मै पुरस्काराय अर्हा अभवत्। भारतीय चलच्चित्रस्य वर्धनाय विकासाय च अनया दत्तं समग्रयोगदानं परिगणय्यैव पुरस्कारः घोषित इति सूचना प्रसारणमन्त्री अनुराग् ठाक्कूर् वर्यः न्यगागीत्। दिल्यां शुक्रवासरे सम्पत्स्यमाने समारोहे राष्ट्रपतिः द्रौपदी मुर्मूवर्या पुरस्कारं दास्यति।
सुवर्णकमलं, उत्तरीयं, दशलक्षं रूप्यकाणि च पुरस्कारे अन्तर्भवति।"
https://navavani.org.in/wp/archives/17133,श्रेष्ठतायै विद्यालयीयशिक्षा- डो-एं ए खादर् समित्याः अभिवेदने द्वितीयभागमपि मुख्यमन्त्रिणे समार्पयत्।,"केरलीय शिक्षारीतेः समूलपरिष्करणं लक्ष्यीकृत्य साध्यताध्ययनार्थं नियुक्ता डा एं ए खादर् समितिः तस्याः अभिवेदनस्य द्वितीयं भागं मुख्यमन्त्रिणे समार्पयत्।
प्रथमभागे अभिवेदने विद्यालयानां घटनारूपाणि कार्याणि एव मुख्यतया प्रत्यपादयत्। परं द्वितीये भागे प्राधान्येन अक्कादमिककार्याण्येव पर्यगणयत्।
सार्वत्रिकशिक्षायाः सङ्कलितशिक्षायाश्च गुणवत्तायै भीषारूपेण विपणनक्षेत्रं परिवर्तितमभवत्। अस्मिन् साहचर्ये एव सर्वान् छात्रान् परिगणय्य सङ्कलितरूपेण नीत्यधिष्ठितां गुणवत्ताशिक्षां केरलेषु प्रायोगिकं कर्तुम् अभिवेदनस्थाः सूचनाः साहाय्यकाः भविष्यन्तीति आशास्महे।
वयोनुगुणा शिक्षा एव अधुना विद्यालयेषु प्रचलति। सा अनुवर्तयेत्। सममेव शेषीमपि परिगणयेत्। एव वृत्तिविषयमपि शिक्षाया‌ः भागं भवेति। छात्राणां पठनेन उद्ग्रथितरूपेण वृत्तिविषयमपि संयोजयेत्।
अध्ययनदिनानि अध्ययनसमयम् इत्यादिविषयेष्वपि अभिवेदने व्यक्ता सूचना अस्ति।"
https://navavani.org.in/wp/archives/17130,केरलेषु सार्वजनीनविद्यालयीयाः छात्राः अतीव सन्तुष्टाः।,"तृशूर् – केरलेषु विद्यालयजीविते अतिसन्तुष्टाः सार्वजनीन-विद्यालयीय छात्राः एवेति केन्द्रीय शिक्षामन्त्रालयस्य सर्वेक्षणम्। राष्ट्रस्थानां छात्राणां मानसिकस्वास्थ्यविषये सम्पर्कविषये चासीत् सर्वेक्षणम्।
केन्द्रीय विद्यालय- नवोदयविद्यालयप्रभृतिषु दश विभागेषु आसीत् सर्वेक्षणाध्ययनम्। एषु सर्वकारीण-धनादत्तविद्यालयेषु आधीयानेषु ८४७०५ छात्रेषु ७९ शतमितं छात्राः संतृप्ताः इति सूचितम्। विद्यालयेभ्यः अधीयानानां शेषीनां श्रेष्ठता एव अनेन व्यज्यते।
निजीयविद्यालयाः एव छात्राणां सन्तुष्ट्यां पराङ्भूताः भवन्ति। तत्रस्थाः ६७ शतमितं छात्राः एव केवलं सन्तुष्टाः।"
https://navavani.org.in/wp/archives/17127,तिरुवोणभाग्यः।,"केरलसर्वकारस्य ओणं विशेष धनभाग्ययोगे २५ कोटि रूप्यकाणां प्रथमपुरस्कारराशिः तिरुवनन्तपुरं श्रीवराहं देशीयेन अनूप् इति युवकेन स्वायत्तीकृता। स्वापत्यस्य धनसञ्चयपेटिकां प्रभञ्ज्य चिटिकास्वीकारार्थं धनम् अनेन स्वरूपितम्। स त्रिचक्रिकाचालकः भवति। मनसि भाग्यदेवताकटाक्षस्य सन्तोष एवास्ति, भविष्यकार्यक्रमाः न निर्णीता इत्यपि अनूपेन वार्ताहराः निगदिताः। स वृत्यर्थं मलेष्यां गन्तुं सन्नाहः कुर्वन्नासीत्।"
https://navavani.org.in/wp/archives/17114,एलिसबत् राज्ञी कालकबलिता।,"लण्टन्- ब्रिट्टनस्य राज्ञी एलिसबत् वर्या दिवंगता। रादपरिवारेण तस्याः मृत्युः स्थिरीकृतः। सा ९६ वयस्का आसीत्। तस्याः अन्त्यं स्कोट्लाण्टे राजभवने आसीत्। बहुकालं यावत् राष्ट्रशासने नियुक्ता वनिता आसीत्। किरीटधारणस्य सप्तत्यामेव तस्याः वियोगः समापन्नः।
गते बुधवासरे तया प्रिवी समित्याः अधिवेशनं समायोजितमासीत्। परं वैद्यैः विश्रमाय निर्दिष्टे सती अधिवेशनं न संजातम्। स्खालित्यकारणात् तस्याः दैहिकस्वास्थ्यं शिथिलमासीत्।
कुजवासरे प्रधानमन्त्रिपदे लिस् टिसन् अवरोधनसमारोहे उल्लासपूर्णतया भागं गृहीतायाः तस्याः छायाचित्राणि सामाजिकमाध्यमेषु प्रसृतानि आसन्।"
https://navavani.org.in/wp/archives/17103,अद्य शिक्षकदिवसःl,"शिक्षकाः छात्राश्च एकस्यामेव नौकायां यात्रिकाः। उभयोः लक्ष्यम् अवारपारमेव। तत्तु लक्ष्यं विज्ञानरूपं भवति। गुरुशब्धस्य अर्थोपि तादृश एव। अतः शिक्षकः छात्राणां मनसि प्रतिष्ठितः स्यात्।
अस्मिन् शिक्षकदिवसे सर्वेभ्यो शुभकामनाः।"
https://navavani.org.in/wp/archives/17099,ऐ-एन्-एस् विक्रान्त् प्रधानमन्त्री अद्य राष्ट्राय समर्पयिष्यति।,"कोच्ची- नौसेनायाः कृते एतद्देशनिर्मिता प्रथमा विमानवाहिनी महानौका ऐ-एन्-एस्- विक्रान्त् नामिका अद्य प्रधानमन्त्रिणा राष्ट्राय समर्प्यते। अनेन विमानवाहिनीपोतः स्वराज्ये निर्मीयमाणानां राष्ट्राणाम् अनुसूचिकायां भारतमपि स्थानमलभत।
७६ शतमितं भारतीयवस्तून्युपयुज्य १५ वर्षपरिश्रमेणैव नैकेषा निर्मिता। भारते निर्मितेषु बृहत्तमः युद्धपोतः भवति भारतीय-नौसेना-पोतः(ऐ-एन्-एस्-) -विक्रान्त् नामकः। पोतस्थस्य विमानोड्डयनस्थलस्य विस्तृतिः पादकन्दुकक्रीडाङ्गणद्वयपरिमिता भवति।
कोच्ची महानौकानिर्माणकेन्द्रे एव नौकेयं निर्मिता। राष्ट्राय समर्पणात् परं वर्षद्वयं यावत् नौसेनायै निर्माणसाङ्केतिकसाहाय्यं कोच्ची महानौनिर्माणकेन्द्रं दास्यति।
विक्रान्त् पूर्णरूपेण युद्धसज्जं भवितुम् इतः परं सार्धैकसंवत्सरात्मकं परीक्षणमावश्यकम्। २०२३ डिसम्बर् मासावधौ नौकेयं पूर्णतया युद्धाय सज्जं भविता।"
https://navavani.org.in/wp/archives/17096,मिखायेल् गोर्बच्चेव् वर्यः कालकबलितो अभवत्।,"मोस्को- सोवियट् संघस्य अन्तिमाध्यक्षः मिखायेल् गोर्बच्चेव् वर्यः अन्तरितः। रूस् वार्ताहरसंघैरेव एषा सूचना दत्ता।
तस्यान्त्यमधिकृत्य अधिका सूचना न लब्धा तथापि स मोस्को नगरे कस्मिंश्चित् चिकित्सालये चिकित्सायामासीत् इति तस्य कार्यालयेन सूचितमासीत्।
अमेरिकया सह संजातं शीतसमरं रक्तरहितरूपेण समापयितुं स निर्णायकं योगदानम् अकरोत्। परन्तु १९९१ तमे वर्षे सोवियट् संघस्य शिथिलीकरणं प्रतिरोद्धुं स न सन्नद्धः आसीत्।
द्वितीय-विश्वमहायुद्धानन्तरं यूरोपीये प्रतिसन्धिनिवारण विषये तथा जर्मन्याः एकीकरणविषये च स नीतियुक्तं कार्यं व्यतनोत्।"
https://navavani.org.in/wp/archives/17073,केन्द्र साहित्य अक्कादमीपुरस्कारः विज्ञापितः।,"नवदिल्ली- २०२२ तमवर्षस्य केन्द्र साहित्य अक्कादमीपुरस्कारः घोषितः। बालसाहित्यविभागे उत्कृष्टपुरस्काराय सेतुवर्यस्य चेक्कुट्टि इति ग्रन्थः अर्हः अभवत्।
युवसाहित्यकारपुरस्काराय अनघा जे कोलोत् अर्हा अभवत्। मेषुकुतिरिक्क् स्वन्तं तीप्पेट्टि इति कवितासमाहारायैव पुरस्कारः। ५०००० रूप्यकाणि फलकं च पुरस्कारे अन्तर्भवतः।"
https://navavani.org.in/wp/archives/17076,पुरस्काराः समर्पिताःl,"तृश्शिवपुरम् – संस्कृत अक्कादमी 2021-22 वर्षीयाः संस्कृतिपुरस्काराः समर्पिताः । पदमश्री पि के नारायणन् नम्र्ब्यार् प्रो कृष्णकुमार श्री हरिप्रसाद कटम्बूर च समुचितं पुरस्कृताः । तृश्शिवपुरे केरलसाहित्य अकादमी सभामन्दिरे आयोजितायां सभायाम् पुरस्कार समर्पणमभवत् । संस्कृत अक्कादम्याः २०२०-२१ वर्षीयेण संस्कृतिपुरस्कारेण पि के नारायणन् नम्ब्यारु २०२१ २२ वर्षीयेण पुरस्कारेण प्रो कृष्णकुमारश्च बहुमानितौ । संस्कृतप्रचारणप्रवर्तनाय श्री के टि माधवन् महोदयेन आयोजितेन रामप्रभा पुरस्कारेण हरिप्रसाद् कटम्बूर् च आदृत : ।
प्रो के ए रवीद्र : ( वित्त कोशाध्यक्षः संस्कृत अकादमी ) डो के टी माधवन् ( अध्यक्ष : संस्कृत अकादमी ) डो यम् वि नारायणन् उपाध्यक्षः संस्कृत सर्वकलाशाला )डो .वि के विजयन् ( कार्यदर्शी संस्कृत अकादमी ) प्रो सी जि विजयकुमार्  डो यम्  वि नटेशन् च भाषणमकुर्वन् । पुरस्कारेण समादृतेभ्यः सर्वेभ्यस्तथा पुरस्कारमायोजितायै संस्थायै च नववाण्याः  अभिनन्दनानि ।"
https://navavani.org.in/wp/archives/17060,उत्तरभारते महाप्रलयः। पञ्चसु राज्येषु आहत्य ३५ मरणानि। हिमाचलप्रदेशे २२ जनाः मृताः।,"नवदिल्ली- कठिना वृष्टिः प्रलयश्च दक्षिणभारते महानाशस्य कारणमभवताम्। हिमाचलप्रदेशमभिव्याप्य पञ्चसु राज्येषु आहत्य ३५ मरणानि जातानि। हिमाचले एकस्मिन् परिवारे अष्टजनाः मृताः। तत्र आहत्य २२ जनाः मृताः।
शुक्रवासरे आरब्धा वृष्टिः बहुषु स्थलेषु मृत्पातस्य़ कारणमभवत्।
उत्तराखण्डे मेघविस्फोटनमपि सञ्जातम्। तत्र चत्वारो जनाः मृताः।"
https://navavani.org.in/wp/archives/17053,दक्षिणभारत- योगप्रतियोगितायाम् अध्यापकः सम्मानितः।,"आलूर्- चेन्नै गुम्मिडिप्पुण्डि स्थले समायोजितायां दक्षिणभारत-योगाप्रतियोगितायाम् आलूर् उच्चतरविद्यालयस्थः प्रशान्त् पि राजन् नामकः अध्यापकः तृतीयस्थानेन सम्मानितः।
३६-४६- वयोविभागे केरलानां प्रतिनिधिरूपेणैव अयं संस्कृताध्यापकः मत्सरे भागं जग्राह। मातृभूमि सीड् संघे उत्कृष्टः समायोजकः इति पुरस्कारोपि अनेन समासादितः अभवत्।"
https://navavani.org.in/wp/archives/17036,पञ्चसप्तति श्लोकान् विलिखन् नारायणः ।,"राष्ट्रस्य अमृताघोषकाले नववाणी समस्यालेखनस्पर्धायां पञ्चसप्ततिश्लोकान् विलिख्य मेप्पयूर् प्रदेशस्थो नारायणः सर्वान् विस्मापितः। “स्वतन्त्रं मम भारतम्” इत्यासीत् समस्या । नववाणी संस्कृत आप् इत्यस्य आभिमुख्ये प्रतिसप्ताहं प्रदत्तमाना समस्या एव नारायणाय कवितालेखने प्रचोदिका जाता ।
नारायणः 1953 तमे वर्षे आगस्त् मासस्य 15 तमे दिने मेप्पयूर न रोत्त् भवने भूजातोSभवत् । उक्कारन् नम्ब्यार् अम्मालु अम्मा चास्तां तस्य पितरौ । आविलकुट्टोत्त् प्राथमिकविद्यालयात् ए२वल्लूर् नारायणविलासमाध्यमिकविद्यालयात्तथा पेराम्ब्रा उच्चविद्यालयाच्च प्राप्तविद्यः सः संस्कृताध्यापकपरीक्षायामापि उत्तीर्णोfभवत् । ततः पेराम्ब्रास्थिते कल्पत्तूर् माध्यमिकविद्यालये 1995 तमे वर्षे संस्कृताघ्यापकत्वेन नियुक्तोfभवत्। तत्र चतुस्त्रिंशत् वर्षाणि छात्रान् पाठयन् समाराध्योfभवत् । तत्पुर्वमेव 1990 तमे वर्षे साक्षरताप्रवर्तनेषु निरतः सः तत्प्रवर्तनानां समायोजकत्वेन च प्राशोभत ।
2009 तमे वर्षे अध्यापनकर्मणः विरतोsपि सः अन्तर्जालीय संस्कृतपाठनप्रवर्तनेषु व्यापरन्नस्ति । नववाणीसंस्थया प्रतिसप्ताहं प्रचाल्यमानायां समस्यापूरणस्पर्धायां विना विलम्बं विनायासं नैकानि समस्यापूरणानि लिखन् विधिनिर्णयसमित्या पुरस्कृतश्चासीत्। राष्ट्रस्य स्वतन्त्रतायाः अमृतमहोत्सवस्य शुभदिने तस्यापि जन्मदिनमिति नैवात्र काकतालीयता। साक्षाज्जन्मदिनं स्वाधीनतादिने एव अभवदिति विशेषोfप्यस्ति । तस्मिन्नेवावसरे  ” स्वतन्त्रं मम भारत” मिति समस्यायाः उदयश्च ।  विना विलम्बं पञ्चसप्ततिश्लोकान् विलिख्य कृतार्थश्च सम्पन्नः । सकुटुम्बं पुत्रपौत्रैश्च साकं कृषिकर्मणि तथा संस्कृतसेवने च व्यामग्नः कुट्टोत्त्  मेप्पयू२ग्रामस्थिते नारोत्त्भवने जीवन्नस्ति । तस्मै आयुरारोग्यसौख्यमेव सदा भूयादिति प्रार्थयते नववाणी |
नववाणी समस्या, प्रश्नोत्तरम् इत्यादिभिः स्पर्घाभिः सहृदयान् संस्कृतानुरागिणश्च चोदयन्ती विराजते ।"
https://navavani.org.in/wp/archives/17022,केरल-संस्कृत-अक्कादमीपुरस्कारः घोषितः।,"तृशूर्- केरल-संस्कृत-अक्कादमीपुरस्कारः घोषितः। नाट्यकलाक्षेत्रे सेवामभिलक्ष्य २०२० तमवर्षस्य संस्कृतिपुरस्कारः श्रीमते पी-के० नारायणन् नम्प्यार् वर्याय, संस्कृते भाषापाण्डित्यप्रचारणक्षेत्रे सेवामादृत्य २०२१ तमवर्षस्य पुरस्कारः श्रीमते प्रोफ-कृष्णकुमार् वर्याय च दास्यति।
न्यायभूषणं पी- रामन् नम्प्यार् वर्यस्य नाम्नि तेषां शिष्यप्रवरेण के-टी- माधवन् वर्येण समायोजितः रामप्रभापुरस्कारः श्रीमते हरिप्रसाद् कटम्पूर् वर्याय दास्यति।
१०००० रूप्यकाणि, प्रशस्तिपत्रं फलकं च पुरस्कारे अन्तर्भवन्ति। अस्मिन् मासे २७ तमे दिनाङ्के तृशूर् साहित्य अक्कादमि-वैलोप्रिल्लि वेदिकायां पुरस्कारदानसमारोहः समायोक्ष्यते।"
https://navavani.org.in/wp/archives/17006,जग्दीप् धनकर् भारतस्य चतुर्दश‌तमः उपराष्ट्रपतिः,"नवदिल्ली- भारतस्य चतुर्दशे उपराष्ट्रपतिपदे जग्दीप् धनकर् वर्यः चितः। स ५२८ मतेनैव चितः। विपक्षदलानां स्थानाशी मार्गरट्ट् आल्वा वर्या १८२ मतम् अलभत। १५ सदस्यानां मतम् असाधुरभवत्। ७८० सदस्येषु ७२५ सदस्याः मतदाने भागमगृह्णन्। आमयकारणेन भा ज पा दलस्य द्वौ सदस्यौ मतदानार्थं नागतौ। सण्णी डियोल्, तथा सञ्जय् दोग्रे च तौ सदस्यौ।
तृणमूल् काण्ग्रेस् दलस्य ३७ सदस्येषु केवलं द्वावेव मतदानार्थमागतौ। अन्यैः ३४ सदस्यैः मतदानं बहिष्कृतम्।
आगामिनि गुरुवासरे उपराष्ट्रपतेः सत्यशपथं भविता। जग्दीप् धनकरः अभिभाषकत्वेन संसत्सदस्यत्वेन च प्रथितयशाः भवति। स राजस्थानराज्ये कित्तान देशीयः अस्ति। इतः पूर्वमसौ पश्चिमबंगराज्ये राज्यपालः आसीत्।"
https://navavani.org.in/wp/archives/16987,चतुर्दिवसपर्यन्तं अतिशक्तां वष्टिं प्रतीक्षते। जागरूकता निर्देशः दत्तः। जलबन्धाः केचन उद्घाटिताः।,"तिरुवनन्तपुरम्- राज्ये वर्षाः शक्ताः जाताः। आगामि दिनचतुष्टयं अतिशक्तां वृष्टिं प्रतीक्षते इति केन्द्रीय पर्यावरणनिरीक्षणकेन्द्रस्य सूचना। प्रथमं मध्य-दक्षिण केरलेषु वृष्टिः भविता। क्रमशः उत्तरकेरलेष्वपि वृष्टिः शक्तिं प्राप्स्यति। वयनाट् कासरगोण मण्डले अतिरिच्य अन्यत्र मण्डलेषु वृष्टिजागरूकता घोषिता। तत्रापि तिरुवनन्तपुरं, केल्लं पत्तनंतिट्ट, आलप्पुष इटुक्कि मण्डलेषु कुङ्कुमाङ्गजागरूकता, शिष्टेषु मण्डलेषु पीतजागरूकता च घोषिता।
ह्यस्तनरात्रेः आरभ्य गिरिप्रदेशेषु वृष्टिः अधिका दृश्यते। अतः तत्रत्यवास्तव्याः नितान्तजागरूकतां पालयेयुः इति दुपन्तनिवारण संघस्य सूचना।
वृष्टेः घटना अधिका चेत् केतन जलबन्धाः उद्घाटितव्याः भवेयुः अतः जनैः नितान्तदागरूकैः भाव्यम् इति सूचना अस्ति।"
https://navavani.org.in/wp/archives/16970,द्रौपदी मुर्मूवर्या भारतस्य राष्ट्रपतिः,"नवदिल्ली- भारतस्य पञ्चदशतमे राष्ट्रपतिपदे द्रौपदी मुर्मू वर्या निर्वाचिता। अस्मिन् पदे चिता द्वितीया वनिता भवतीयम्। ओडीषाराज्ये मयूर् भञ्ज् मण्डले उपर् बेडायां सान्ताल् गोत्रविभागे भवति द्रौपदी मुर्मू वर्या।
पार्श्वीकृतदनसमाजात् इच्छाशक्तेः प्रतीकत्वेन भारतस्य परमोन्नतपदव्याम् आगता द्रौपदी मुर्मू वर्या नूतनम् इतिहासं रचितवती। अनुसूचितदनजातिविभागात् इगम्प्रथमतया एका परमोन्नतपदवीं प्राप्नोति।
भूतपूर्वः केन्द्रमन्त्री यश्वन्त् सिह्ना आसीत् अस्याः प्रतिद्वन्दी। द्रौपदी मुर्मू वर्यायाः राष्ट्रपतित्वेन सत्यशपथं आगामिनि सोमवासरे (जूलै २५ दिनाङ्के) भविष्यति।"
https://navavani.org.in/wp/archives/16968,बालकानां बालिकानां च कृते पृथक् विद्यालयः नावश्यकः इति बालाधिकारायोगः।,"तिरुवनन्तपुरम्- २०२३-२४ वर्षादारभ्य राज्ये बालकानां बालिकानां च कृते पृथक् विद्यालयाः नावश्यकाः इति राज्य बालाधिकारायोगः निरदिशत्। सर्वे विद्यालयाः सङ्कलिताः भवेयुः। एतस्य प्रारम्भरूपेण विद्यालयेषु शौचगृहादीनाम् आधारसुविधानां पर्याप्तता दृढीकरणीया। सहशिक्षामधिकृत्य रक्षाकर्तृणां बोधवत्करणम् आयोजनीयम्।
पृथग्विद्यालयप्रवर्तनेन लिङ्गनीतिनिषेधः भवति, अतः सह शिक्षा आयोजनीया इति सूचयन् ऐसक् पोल् नामकस्य कोल्लं देशीयस्य आवेदनमनुसृत्यैव आयोगस्यायं निर्देशः।
केरलराज्ये बालिकानां कृते २८० विद्यालयाः बालकानां कृते १६४ विद्यालयाश्च सन्ति।"
https://navavani.org.in/wp/archives/16952,नववाणीदर्शकानां संख्या एकलक्षमतीता।,"इरिङ्ङालक्कुटा- संस्कृताध्यापकानां छात्राणां इतरेषां संस्कृतोपासकानां च संस्कृताध्ययनाध्यापननैपुणीनां निधानभूतं नववाणी इति संस्कृतजालपुटं देशविदेशेषु संस्कृतप्रणयिनः प्रतिदिनं पश्यन्तः विलसति। संस्कृते पठनपाठनविधयः, कविताः, कथाः, समस्यापूरणानि, शिक्षाविभागस्य सूचनाः, वार्ताः इत्यादीनि जालपुटे उपलभ्यन्ते।
जालपुटस्य प्रवर्तने दशवर्षे अतीते प्रेक्षकाणां संख्या एकलक्षमतीता इति जालपुटादेव साक्षादवगन्तुं शक्यते। कोविड् काले आधिजालिककक्ष्यामभिव्याप्य बहवः कार्यक्रमाः नववाणीद्वारा छात्रेषु अध्यापकेषु च प्रापिताः।
नववाण्याः प्रवर्तनां इतोप्यधिकम् आकर्षकं कर्तुम् उपायाः चिन्त्यन्ते अस्य प्रायोजकैः।"
https://navavani.org.in/wp/archives/16940,जापानस्य भूतपूर्वः प्रधानमन्त्री गोलिकाभिः मृतः।,"टोक्यो – जापानस्य भूतपूर्वः प्रधानमन्त्री षिन्सो आबे वर्यः [६७] गोलिकाशस्त्रेण मारितः। पश्चिमनगरे नारानामके स्थले निर्वाचनप्रचारणार्थम् आयोजिते अधिवेशने भाषमाण आसीत् सः। तस्य पश्चाद्भागतः भुषुण्डिप्रयोगः जातः। व्योममार्गेण झटित्येव आतुरालयं प्रवेशितः अपि रक्षा न साधिता। घातक इति सन्दिह्यमानः तेट्सुया यामागामि नामकः घटनास्थानादेव आरक्षिभिः निगृहीतः।
जापाने बहुकालं प्रधानमन्त्रिपदमारूढवान् षिन्सो आबे राष्ट्रस्य आर्थिकमण्डलविकासाय निर्णायकं स्थानमावहत्। आत्ममित्रस्य दुरन्ते प्रधानमन्त्री नरेन्द्रमोदी अन्वशोचयत्। आदरसूचकेन राष्ट्रे एकदिवसीयं दुःखाचरणं घोषितम्।"
https://navavani.org.in/wp/archives/16937,केरलराज्ये संस्कृतिकविभागमन्त्री सजि चेरियान् वर्यः त्यागपत्रम् अदात्।,"तिरुवनन्तपुरम्- भारतीयसंविधानमधिकृत्य विवादास्पदं परामर्शं कृतवान् इत्यतः सांस्कृतिकविभागमन्त्री सजि चेरियान् वर्यः स्वपदवीं तत्याज। सि-पि-एम् राज्यनेतृत्वस्य निर्देशानुसारमेव स्थानत्यागः। अद्य सायं वार्तहरसम्मेलने तेन इदमसूचयत्।
गते रविवासरे पत्तनं तिट्ट मल्लप्पल्लि देशे समायोजिते अधिवेशने भाषमाणेन मन्त्रिवर्येण अस्माकं संविधानमधिकृत्य विवादपरामर्शः कृतः आसीत्। ततः विपक्षदलमभिव्याप्य सर्वे विमर्शनं कृतवन्तः। साम्यवादीदलस्य अखिलभारतीयसमितेः निर्देशानुसारमेव स त्यागपत्रमदात्।"
https://navavani.org.in/wp/archives/16906,"राष्ट्रपतिनिर्वाचनम्, मत्सरसाहचर्यं संजातम्।","नवदिल्ली- जूलै 18 दिनाङ्के भारते राष्ट्रपतिनिर्वाचनं नूनं भविष्यतीति निर्णयो जातः। समवायेन राष्ट्रपतिचयनमिति  निर्देशः विपक्षदलैः निरस्तः।  राष्ट्रिय-लोकतान्त्रिक-सख्यस्य स्थानाशत्वेन द्रौपदी मुर्मु वर्या तथा विपक्षदलानां संयुक्तस्थानाशित्वेन यश्वन्त सिह्ना च चितौ।
ओडीषायां भा.ज.पा. दलस्य आदिवासिविभागनेत्री तथा झार्खण्ट् राज्यस्य भूतपूर्वा राज्यपाला च भवति द्रौपदी मुर्मू। सा 64 वयस्का भवति। प्रायोगिकराजनैतिकस्य प्रवक्ता भवति यश्वन्त् सिह्ना। स 84 वयस्कः भवति।  स विहार् राज्यस्य पटना देशीयः। केन्द्रिय परिवहणविभागे सचिवः आसीत् स प्राशासनिकसेवां परित्यज्य राजनैतिकरंगं समासादितः। भूतपूर्वः केन्द्रीय मन्त्री च भवति यश्वन्त सिह्ना।
प्राशासनिक-विपक्षदलयोः बलाबलं परीक्षितुं राष्ट्रपतिनिर्वाचनं निदानं भविष्यति। तस्मिन्नन्तरे महाराष्ट्र राज्ये सामाजिकेषु अस्वस्थतां जनयन् पङ्क्ति परिवर्तनाय यतते भ.ज.पा. दलम् इति सूचना अप्यस्ति। एतत्तु राष्ट्रपतिनिर्वाचने विजयाय  इति वादः अस्ति।"
https://navavani.org.in/wp/archives/16903,"अद्य अन्ताराष्ट्रिय योगदिवसः, वैविध्यपूर्णः कार्यक्रमः आराष्ट्रम् आयोज्यते।","नवदिल्ली- अन्ताराष्ट्रिय-योगदिवसस्य समाचरणार्थं भारतसर्वकारेण अद्य विपुलः कार्यक्रमः आयोज्यते। स्वतन्त्रतायाः पञ्चसप्ततितमेन  वार्षिकेन अमृत् महोत्सवेन संयोज्यैव अस्मिन् वर्षे योगदिवसः आचर्यते।
     राष्ट्रे 75 केन्द्रेष्वेव कार्यक्रमाः समायोजिताः। प्रधानमन्त्री नरेन्द्रमोदीवर्यः मैसूरुनगरे कार्यक्रमस्य नेतृत्वं विदधाति। मैसूरु प्रासादस्थले पञ्चदशसहस्रं जनाः प्रधानमन्त्रिणा सह योगासननिरवहणं विधास्यन्ति। तेषु मैसूरुमहाराजः यदुवीरकृष्णदत्तः, महाराणी प्रमोददेवी, केन्द्रीय आयुष् विभागमन्त्री सर्बानन्द सोनोवालः, कर्णाटकराज्यपालः, मुख्यमन्त्री इत्यादयः सन्ति।
     नवदिल्यां जन्तर् मन्तर् स्थले योगदिवसकार्यक्रमे केन्ज्रीय वित्तमन्त्री निर्मला सीतारामन् वर्या भागं गृह्णाति। शतशः जनाः कार्यक्रमे भागं गृहीतुं तत्र समायाताः।"
https://navavani.org.in/wp/archives/16888,सर्वकारीयवृत्तिषु छात्रारक्षिभटानां(SPC) विशेषपरिगणना भविता।,"मलप्पुरम्- एस्-पी-सी- प्रमाणपत्रम् अचिरेण सर्वकारीयवत्त्यर्थं परिगणितं स्यात्। एतदर्थम् आवेगनाय गृहमन्त्रालयः प्रयासः आरब्धः। पुलीस्, अग्निरक्षासेना,एक्सैस्, वनविभागः प्रभृतीनां गणवस्त्रसेनानां नियुक्त्यर्थं श्रेणीनिर्णयसमये अङ्कद्वयस्य प्रामुख्यं दातुमेव निर्णयः भवेत्।
सेनामेधाविनः एनं निर्देशम् अनुकूलरूपेण परिगणयिष्यति इति श्रूयते। एतदर्थं पि०एस्०सी० अनुमतिः आवश्यकी। तदर्थमपि प्रयासः सचिवालयद्वारा पुरोगच्छति।
केरलेषु शिक्ष-पुलीस् विभागयोः संयुक्ताभिमुख्ये एव विद्यालयेषु एस-पी० सी समारभत।"
https://navavani.org.in/wp/archives/16865,"तुर्की राष्ट्रस्य नूतनं नाम, ऐक्यराष्ट्रसभायाः अङ्गीकारः।","अङ्कारा- तुर्की राष्ट्रम्  इतं परं नुतने नामधेये प्रसिद्धं भविता। तुर्किये इत्येव नूतनं नाम। ऐक्यराष्ट्रसभायाः प्रमाणेषु नूतने नाम्नि एव तुर्की प्रसिद्धा भविष्यति।
रजब् त्वय्यिब् उर्दूगान् शासनस्य आवश्यम् ऐक्यराष्ट्रसभा अनुमेने। अस्मिन् सप्ताहे एव औद्योगिकप्रमाणेषु नूतनं नाम योजनीयम् इति आवश्यमुन्नीय उर्दूगान् शासनं ऐक्यराष्ट्रसभाधिकारिणं समुपागच्छत्।
गते डिसम्बर् मासे एव राष्ट्रस्यास्य नाम परिवर्त्य उर्दूगानस्य प्रख्यापनमभवत्। राष्ट्रस्थानां जनानां संस्कृतीं नागरिकतां  मूल्यानि च अस्मिन् नाम्नि अन्तर्भवन्तीति उर्दूगान् अवदत्।"
https://navavani.org.in/wp/archives/16861,विद्यालयाः पुनरपि सजीवाः जायन्ते।,"तिरुवनन्तपुरम्- कोविड् महामार्याः संहारताण्डवेन आराष्ट्रं पिहिताः विद्यालयाः पुनरपि सजीवाः जायन्ते। वर्षद्वयं यावत् प्रवर्तनरहितानां विद्यालयानां सम्पूर्णं प्रवर्तनम् अस्मिन् अध्ययनवर्षे भविष्यति।
केरलेषु ३८ लक्षं छात्राः अद्य विद्यालयं प्राप्नुवन्ति। तेषां स्वीकरणाय एकैकस्मिन् विद्यालये विपुलाः कार्यक्रमाः समायोजिताः सन्ति। प्रवेशनोत्सवमिति नाम्ना राज्यस्थेषु समस्तेषु विद्यालयेषु वैविध्यपूर्णाः कार्यक्रमाः सन्ति।
सर्वेषां छात्राणां विशिष्य प्रथमस्तरे प्रविश्यमाणानां कृते नववाण्याः शुभाशंसाः।"
https://navavani.org.in/wp/archives/16844,संस्कृतस्य विशिष्ठाघिकारिणी वृत्तिविरता अभवत् ।,"केरलसर्वकारीय संस्कृत विशिष्ठाघिकारिणी श्रीमती डा: टि. डी. सुनीतीदेवी सेवनरङ्गात् मई मासस्य त्रिशत्तमे दिनाङ्गे वृत्तिविरता जाता । सुहृदः तस्यै समुचितं यात्रामङ्गलं समारचयन्।
एरणाकुलस्थे अध्यापकभवने समायोजितायां सभायां केरलराज्यस्य विविधप्रान्तेभ्यः पञ्चविंशतिमिताः सुहृद: सममिलन् । डाः जी. सहदेवमहाशयस्य आध्यक्ष्ये तस्यै तत्र सङ्गता: आशंसा: समार्पयत् । डा. पि. नारायणन् नम्पूतिरिः, एन. के. रामचन्द्रः, प्रो वि माधवन् पिल्ला, एस् सुरेन्द्रः . मणिलाल् पिल्लै, श्रीमती केरलश्रीमती, रमा टी. एते भाषणमकुर्वन् ।
श्री विजयन् वि पट्टाम्पी आशंसापत्रं समार्पयत्। के. जी. रमाबाय्, डा ई. एन्. उष्णिकृष्णः, अम्बिकाकुमारी च सभाया: सङ्घाटका आसन् । केरलेषु संस्कृतपठनं सजीवं सफलं च कर्तुं विशिष्ठाधिकारिणा प्रदर्शितम् आभिमुख्यं सर्वैरनुस्मृतम् अभिनन्दितं च । डा टि. डी. सुनीतीदेवी सर्वेभ्यो कार्तज्ञपूर्वकं प्रतिवचनं चादात् ॥"
https://navavani.org.in/wp/archives/16841,विद्वेषघोषणा-बालकस्य पितरं न्यग्रहीत्।,"कोच्ची- पोप्पुलर् फ्रण्ट् इति दलस्य पथसञ्चलनवेलायां धर्मस्पर्धात्मिकां घोषणां कतवतः बालकस्य पितरम् आरक्षिदलं न्यग्रहीत्। कोच्ची पल्लुरुत्ती स्थले एषां गृहमेत्य एव आरक्षिणा स निगृहीतः। तं बालकम् उपदेशमन्त्रणाय प्रेषयिष्यति।
विवादघोषणानन्तरं स बालकः पिता च तिरोभूतावास्ताम्। प्रकरणेस्मिन् भागं भदन्तः नैके प्रवर्तकाः अपि आरक्षिनिग्रहे सन्ति।
पथसञ्चलनस्य आयोजकसंघं प्रति व्यवहारः स्वीकर्तव्यः इति उच्चन्यायालयेन आदिष्टमासीत्।"
https://navavani.org.in/wp/archives/16838,२०२१ तमवर्षस्य राज्य-चलचित्रपुरस्काराः घोषिता‌,"। श्रेष्ठनटविभागे जोजु जोर्ज् (मधुरं, नायाट्ट् इति चलचित्रयोः कृते), बिजु मेनन् (आर्करियाम् इति चलचित्रम्) च चितौ। श्रेष्ठनटी रेवती। भूतकालम् इति चलचित्रे अभिनयः एव पुरस्काराय गणितः।
श्रेष्ठचलचित्रस्य कृते विशिष्ट जूरीपुरस्कारः फ्रीडं फैट् इति जियो बेबीवर्यस्य चलचित्राय दत्तः। चलचित्रग्रन्थस्य कृते पुरस्कारः अटूर् गोपालकृष्णन् महाोशयाय दत्तः।
श्रेष्ठः निदेशकः -दिलीष् पोत्तन्,
श्रेष्ठः चलचित्रग्रन्थः – चमयम्, पट्टणं रषीद्।
नवागतनिदेशक‌ः – कृष्णेन्दु कलेष्।
श्रेष्ठं जनप्रियतलच्चित्रम्- हृदयम्।
नृत्तनिदेशनम्- अरुल् राज्
शब्दयोजनम्- -देवी एस्,
वस्त्रालङ्कारः मेल्वी जे -मिन्नल् मुरली-
रूपसज्जा- रञ्जित् अम्बाटी।
पश्चात्तलगानम्- सितारा कृष्णकुमार्।
सङ्गीतनिदेशनम्- हिषाम् अब्दुल् वहाब्
गानरचना- बी के हरिनारा।णन्
पटकथा- श्यां पुष्करन्"
https://navavani.org.in/wp/archives/16833,"द्वेषभाषणम्, पी.सी. जार्ज् वर्यः आरक्षिनिग्रहे अस्ति, सः शीघ्रमेव गृहीतः भविष्यति।","तिरुवनन्तपुरम्- समाजस्पर्धां विद्वेषं च विकीर्यमाणं भाषणं कृतवान् इति व्यवहारे पारिभाव्यव्यवस्थाम् उल्लङ्घितवान् सामाजिकचरः पि-सि- जोर्ज् वर्यः आरक्षिनिग्रहे अस्ति। अनन्तपुरि हिन्दुमहासम्मेलने अस्य विवादपरामर्शे एवायं प्रक्रमः।
पूर्वं व्यवहारेस्मिन् गृहीतः पारिभाव्यं लब्ध्वा पुनः पालारिवट्टं प्रदेशेपि समानं भाषणं कृतवान्। अतः पारिभाव्यं निरसनीयम् इति व्यवहाराभियोगस्य आवेगनम् परिगणय्यैव प्राड्विवाकः अद्य पारिभाव्यं निरस्य जोर्ज् वर्यस्य ग्रहणाय अनुमतिं ददौ।"
https://navavani.org.in/wp/archives/16830,राष्ट्रपतिः रामनाथ कोविन्दवर्यः अद्य केरलेषु पर्यटति।,"तिरुवनन्तपुरम्।- राष्ट्रपतिः रामनाथ कोविन्दः अद्य केरलं प्राप्स्यति। द्विदिवसीय पर्यटनार्थमेव राष्ट्रपतिः आगच्छति। सायं 8.30 वादने शङ्खमुखं व्योमसेना विमानपत्तने एव तस्य विमानमागच्छति। अद्य राजभवने विश्रामः। मुख्यमन्त्री पिणरायि विजयन् वर्यः, राज्यपालः आरिफे मुहमेमद् खान् वर्यश्च विमानपत्तने राष्ट्रपतिं प्रत्युद्गमिष्यतः।
आसादी का अमृद् महोत्सवस्य भागत्वेन गुरुवासरे प्रातः राज्यविधानसभायां आयोज्यमानस्य राष्ट्रिय वनिता सामाजिकाधिवेशनस्य उद्घाटनं राष्ट्रपतिः विधास्यति। मध्याह्नभोदनानन्तरं सायं पञ्चवादने दिल्लिं गमिष्यति।"
https://navavani.org.in/wp/archives/16819,सङ्कलितविद्यालयाः अनिवार्याः- बालाधिकार-आयोगः।,"तिरुवनन्तपुरम्-  सामाजिकविनिमयानां बालपाठान् समार्जयितुं सङ्कलितविद्यालयानाम् अनिवार्यता राज्य-बालाधिकार-आयोगेन सूचितम्। बालकानां कृते बालिकानां कृते च पृथक् विद्यालयाः अनावश्यकाः, ते विद्यालयाः सङ्कलितविद्यालयत्वेन परिवर्तनीयाः इति आयोगाध्यक्षः के.वि. मनोज् कुमारः न्यगादीत्।
2009 तमे वर्षे प्रवृत्तिपथमागत्य शिक्षाधिकारनियमस्य राज्यस्तरीयनिर्वहणगधिकारिणां पर्यालोचनाधिवेशने आमुखभाषणं विधास्यन्नासीत् मनोज् कुमारवर्यस्य एष अभिप्रायः। नूतने अध्ययनवर्षे शिक्षाधिकारनियममनुसृत्य शिक्षाकार्याणि प्रचालनीयानि, तदनुसारेण तत्तद्धुरां अधिवेशने निरचिनोत्।
राज्ये अनङ्गीकृताः विद्यालयाः न प्रवर्तन्ते इति दृढीकरणार्थं भालाधिकारायोगस्य साहाय्यं भविष्यति। प्रथमश्रेणी प्रमेहबाधितानां छात्राणां सङ्ख्या वर्धमाना अस्ति इत्यतः विद्यालयेषु इन्सुलिन् स्वीकारासुविधा अवश्यं कर्तव्या इत्यपि अधिवेशने निर्णयः अभवत्।"
https://navavani.org.in/wp/archives/16800,गूगिल् अनुवादे संस्कृतमपि योजितम्। अष्ट भारतीयभाषाः नूतनतया योजिताः,"चेन्नै- संस्कृताद्याः अष्ट भारतीयभाषाः गूगिल् संस्थया गूगिल् अनुवादे योजिताः। आधिजालिके बहुभाषा अनुवादप्रक्रमे प्रादेशिकभाषाणां गणनापरिवर्धनस्य भागत्वेनेयं प्रक्रिया।
संस्कृतं गूगिल् अनुवादार्थं बह्वभ्यर्थिता प्रथमा भाषा इत्यतः वयम् आयोजयामः इति गूगिल् अनुसन्धानविभागे वरिष्ठः अभियान्त्रिकः ऐसक् कास्वेल् महाशयेन निगदितम्।"
https://navavani.org.in/wp/archives/16789,अशोकन् पुरनाट्टुकरा-भारतमुद्रा पुरस्कारः फा- बोबी जोस् कट्टिक्काट् वर्याय।,"तृशूर्- संस्कृतपण्डितः विवर्तकः पत्रकारश्चासीत् स्वर्गीयः अशोकन् पुरनाट्टुकरा वर्यः भारतमुद्रा इति संस्कृतमासिकी तस्य पत्रकारितायामेव प्रकाशिता आसीत्। तस्य स्मरणार्थम् आयोजितः अशोकन् पुरनाट्टुकरा-भारतमुद्रा पुरस्कारः अस्मिन् वर्षे बोबी जोस् कट्टिक्काट् इति पुरोहिताय दास्यति। १०००१ रूप्यकाण्येव पुरस्कारः।
चिन्तकः लेखकः प्रभाषकश्चास्ति फा-बोबी जोस् वर्यः। अशोकन् पुरनाट्टुकरा वर्यस्य मृत्युदिनं मेय् मासस्य नवमे दिनाङ्के भवति। तद्दिने सायं पञ्चवादने तृशूर् साहित्य अक्कागमी वैलोप्पिल्ली वेदिकायां आयोज्यमाने अधिवेशने पुरस्कारं दास्यति। गुरुवायूर् देवस्वम् अध्यक्षः वि-के- विजयन् कार्यक्रमस्य उद्घाटनं निर्वक्ष्यति।"
https://navavani.org.in/wp/archives/16776,घर्मविद्वेषभाषणम्- पी-सी- जोर्ज् महाशयः निगृहीतः।,"तिरुवनन्तपुरम्- अनन्तपुरी हिन्दुमहासम्मेलनवेदिकायां धर्मविद्वेषभाषणं कृतवान् भूतपूर्व विधानसभासदस्यः पी-सी- जोर्ज् महाशयः आरक्षिदलैः निगृहीतः। तिरुवनन्तपुरं फोर्ट् आरक्षि सहप्रत्यायितेनैव निगृहीतः। ईराट्टुपेट्टायां स्वकीयभवनात् अद्य प्रातः जोर्ज् निगृहीतः।
अस्य भाषणं विरुद्ध्य बहुभिः राजनैतिकदलैः आवेदनं समर्पितमासीत्। अकृत्यव्यवहारनियमे १५३ ए खण्डमनुसृत्यैव तं प्रति व्यवहारः अङ्कितः।"
https://navavani.org.in/wp/archives/16770,नतनः राष्ट्रीय-पाठ्यचर्यावन्धः-अनुशासनपत्रं प्रकाशितम्।,"बङ्गलूरु- राष्ट्रिय-पाठ्यपद्धतिनीतेः आधारेण पाठ्यचर्याबन्धस्य(Curriculum Framework) सज्जीकरणाय अनुशासनपत्रं(Mandate Document) केन्द्रसर्वकारेण शुक्रवासरे प्रकाशितम्। राष्ट्रे शिक्षासम्प्रदायम् औपनिवेशीकरणात् मोचयितुं समर्थः पदविन्यासः एवेदमिति अनुशासनपत्रं प्रकाशयन् केन्द्रीय शिक्षामन्त्री धर्मेन्द्र प्रधान् वर्यः अवदत्।
ऱाष्ट्रिय-शिक्षानीतिरेव तत्त्वम्। राष्ट्रिय- पाठ्यचर्याबन्ध एव मार्गः। अधुना प्रकाशितम् अनुशासनपत्रमेव संविधानम्। इति मन्त्री सूचितवान्। के कस्तूरि रंगन् वर्यस्य आध्यक्ष्ये एतदर्थं मार्गनिर्देशक समितिरपि रूपवत्कृता।
सामान्यजनेभ्यः निरदेशान् स्वीकर्तुं मोबैल् आप् सज्जीकरोति। राष्ट्रिय- पाठ्यपद्धतिं प्रति निर्देशान् समर्पयितुं राष्ट्रतले 25 राज्यस्तरीयं केन्द्रबिन्दुसंधं न्ययोजयत्। मण्डलस्तरात् राष्ट्रस्तरं यावत् शिक्षासंस्थानानि, कर्मकराः, नयरूपवत्करणसमितयः इत्यादीनि केन्द्रीकृत्य सर्वेक्षणानि समालोचनानि च समायोज्यैव केन्द्रबिन्दुसंघः पाठ्यपद्धतिं प्रति निर्देशान् समर्पयिष्यतिॆ।"
https://navavani.org.in/wp/archives/16762,नैपुण्यविकासाय प्राधान्यं दास्यति – केरलीयशिक्षामन्त्री।,"कोच्ची- शिक्षामण्डले कोविड्पूर्वकालः कोविडनन्तरकालः इति विभजनम् अवश्यम्भावी इति सार्वजनीनशिक्षामन्त्री वी शिवन् कुट्टिवर्यः अवदत्।
राज्य-शैक्षिकानुसन्धान-प्रशिक्षणपरिषदः नेतृत्वे आयोजितम् अध्यापकसंगमं-२०२२ एस्-आर्-जी शक्तीकरणस्य राज्यस्तरीयम् उद्घाटनं विधास्यन् भाषमाणः आसीत् मन्त्री।
२०२२-२३ अध्य।नवर्षः जूण् प्रथमदिनाङ्के प्रारभते। छात्राणां रक्षाकर्तृणां च परिवर्तनानुसारम् अध्यापकानामपि परिवर्तनम् आवश्यकम्। सम्यगासूत्रणेन सहयोगप्रवर्तनेन च शिक्षाक्षेत्रे श्रेष्ठतामवाप्तुं शक्यते इत्यपि मन्त्रिणा उक्तम्।
एरणाकुले कलूर् रिन्यूवल् सेन्टर् स्थले आयोजिते अघिवेशने एरणाकुलं शिक्षा उपनिदेशिका हणी अलक्स्ण्डर् अध्यक्षा आसीत्।"
https://navavani.org.in/wp/archives/16750,कैरलीचलच्चित्रमण्डले विख्यातः पटकथाकारः जोण् पोल् वर्यः दिवङ्गतः।,"कोच्ची – कैरलीचलच्चित्रमण्डले प्रसिद्धः पटकथाकारः जोण् पोल् वर्यः कालकबलितोभवत्। स ७२ वयस्कः आसीत्। चलच्चित्ररंगात् बहुकालं बहिस्स्थितस्य अस्य अन्त्यं चिकित्सालये आसीत्। कैरलीचलच्चित्ररंगं सम्पूर्णतये तस्य कृते प्रार्थनायामासीत्। प्रतीक्षां विफलीकृत्य अयं शनिवासरे मध्याह्ने अस्माल्लोकान्निरगात्।
१९८० तमे वर्षे चामरम् इति कैरलीचलच्चित्रस्य कृते पटकथां रचयन्नेवासौ चलचित्रमण्डलमागतः। अनन्तरं शक्ताः पटकथाः विरचय्य केरलान् अग्भुतस्तब्धान् अकरोत्।"
https://navavani.org.in/wp/archives/16736,लेफ्- जनरल् मनोज् पाण्डे स्थलसेनाध्यक्षः।,"नवदिल्ली- भारतीय स्थलसेनायाः नूतनमेधाविपदे लफ्-जनरल् मनोज् पाण्डे वर्यः नियुक्तः। अधुना सेनायाः उपाध्यक्षः भवत्ययम्।
जनरल् एं-ए नरवने वर्यस्य पश्चाद्गामी अयम् अस्मिन् मासे ३० दिनाङ्के स्वपदं गृहीष्यति। सेनायाः २९ तमः अध्यक्षः भवति मनोज् पाण्डे वर्यः। अभियन्तृविभागात् सेनाध्यक्षपदम् प्राप्तः प्रथमः सेनानी च भवत्ययम्।"
https://navavani.org.in/wp/archives/16726,"एकस्मिन् समये बिरुदद्वयम्, विश्वविद्यालय-अनुदान-आयोगस्य नूतनः परिष्कारः।","नवदिल्ली-  एकस्मिन्नेव समये द्वयोः बिरुदवर्गयोः अध्ययनं कर्तुं  छात्राः अनुवदनीयाः इति विश्वविद्यालयानुदानायोगस्य अध्यक्षः जगदीष् कुमार् वर्यः अवदत्। एकस्मिन्नेव विश्वविद्यालयाद्वा विभिन्नेभ्योभ्यो विश्वविद्यालयेभ्यो वा एकस्मिन्नेव काले पूर्णसमयबिरुदार्थम् अध्येतुं छात्राः प्रभविष्यन्ति। एतदनुसारं मार्गनिर्देशम् अचिरेण दास्यतीति अध्यक्षः असूचयत्।
नूतनशिक्षानीतेः भागत्वेनैवायं निर्णयः। विविधेषु विषयेषु एकस्मिन्नेव कालपरिधौ प्रावीण्यं सम्पादयितुं छात्रान् प्राप्तान् कर्तुमेवायं निर्णयः। आधिजालिकरूपेणापि विरुदवर्गे अध्येतुमपि छात्राः प्रभवन्ति। एकस्मै बिरुदाय कलाशालां गत्वा इतरस्मै बिरुदाय आधिजालिकद्वारा च पठितुम् अधिकारः अस्ति। अनेन शास्त्र-मानविकविषयेषु एककाले अध्येतुम् अवसरं लभन्ते छात्राः।"
https://navavani.org.in/wp/archives/16706,केरलेषु कोविड् नियन्त्रणानि प्रत्यसंहरत्।,"तिरुवनन्तपुरम्- केरलराज्ये कोविड् नियन्त्रणानि प्रत्यसंहरत्। कोविड् नियमलङ्घनाय इतःपरं दुरन्तनिवारणनियमानुसारं व्यवहारं न स्वीकरोति।
वर्षद्वयं यावत् प्रवर्तितानि नियन्त्रणानि केन्द्रीयनिर्देशानुसारम् प्रतिसंहृत्य अधुना केरलसर्वकारेण आदेशो दत्तः।
मुखावरणधारणं सामाजिकान्तरपालनं च पालनीयमिति आदेशे अस्ति। मुखावरणधारणे केन्द्रिय स्वास्थ्यमन्त्रालयस्य निर्देशं अनुवर्तिष्यते इत्यपि आदेशे अस्ति।
कोविड् व्यापनस्य भूमिकायां दुरन्तनिवारणनियमानुसारं बहूनि नियन्त्रणानि राज्ये आयोजनीयानि आसन्।"
https://navavani.org.in/wp/archives/16699,"प्रशमनं विना तैलेन्धनस्य मूल्यवर्धनं, दशदिनाभ्यन्तरे नवरूप्यकाणां वर्धनम्।","कोषिक्कोट्- जनानां जीवनं दुस्सहं कुर्वाणं तैलेन्धनमूल्यम् अद्यापि वर्धापितम्। पेट्रोलस्य ४४ पैसां तथा डीजलस्य ४२ पैसां च अवर्धयत्। दशदिनाभ्यन्तरे पेट्रोल् मूल्यं ९-१५ रूप्यकाणि डीजल् मूल्यं-८-८४ रूप्यकाणि प्रवर्धितानि।
अनेन पेट्रोल् मूल्यं प्रतिलिट्टर् तिरुवनन्तपुरे-११५-५४
कोच्ची-११३-४६
कोषिक्कोट्- ११३-६४
डीजल् मूल्यं तिरुवनन्तपुरम् १०२-२५, कोच्ची १००-४० कोषिक्कोट् १००-५८ च अद्यतनं मूल्यम्।
मृत्तैलस्य मूल्यमपि प्रावर्धयत्। मृत्तैलस्य विहितं ४० शतमितं न्यूनीकृतम्। अपि च अस्य मूल्यं २८ रूप्यकाणि प्रतिलिट्टर् वर्धितं च। अनेन मृत्तैलस्य मूल्यं प्रतिलिट्टर् ८१ रूप्यकाणि जातम्।
मूल्यवर्धनं साधारणजनान् मत्स्यकर्मकरान् च प्रतिकूलतया बाधते इति मत्स्यविभागमन्त्री सजी चेरियान् वर्यः अवदत्।"
https://navavani.org.in/wp/archives/16679,वाचनवसन्तः- पाठशालाग्रन्थालयाय पुस्तकवितरणं सम्पूर्णमभवत्।,"तिरुवनन्तपुरम्- २०१८-१९ अध्ययनवर्षादारभ्य क्रियान्विता सर्वकारस्य स्वप्नपरियोजना भवति वाचनवसन्तनामिका ग्रन्थालयनवीकरणपद्धतिः। मुख्यमन्त्रिणः शिक्षामन्त्रिणश्च विशेषतात्पर्यानुसारम् अस्मिन् वर्षेपि सर्वकारस्य शतदिनकर्मयोजनायां परिगणय्य १० कोटिरूप्यकाणां व्ययेन पाठशालाग्रन्थालयपरियोजनां प्रवृत्तिपथमानेतुं निर्णयो जातः।
पूर्वं प्रथमवर्षे सर्वकारीय उच्चविद्यालयानां माध्यमिकविद्यालयानां तथा प्रलये ग्रन्थनष्टमापन्नानां निजीयविद्यालयानां च कृते ६ कोटि रूप्यकाणां व्ययेन पुस्तकानि अदात्। द्वितीयवर्षे धनादत्तनिजीय उच्चविद्यालयानां कृते ४ कोटि रूप्यकाणां व्ययेन पुस्तकानि ददौ।
गते वर्षद्वये अनया परियोजनया पुस्तकानि अलभमानानां विद्यालयानां कृते एव अस्मिन् वर्षे पुस्तकानि वितरीतुं निरणयत्।"
https://navavani.org.in/wp/archives/16651,पादकन्दुकक्रीडायां मञ्जकस्य भञ्जनेन ५० अधिकाः जनाः रुग्णाः। १५ जनानाम् अवस्था गुरुतरा।,"मलप्पुरम्- केरलेषु मलप्पुरं जिल्लायां कालिकाव् प्राथमिकविद्यालयक्रीडाङ्गणे समायोजितायाम् अखिलभारतीय पादकन्दुकस्पर्धायां (सप्तजनीनम्) दर्शकमञ्जस्य भञ्जनमभवत्। अपघाते क्रीडादरशनार्थमागताः पञ्चाशदधिकाः जनाः रुग्णाः जाताः। रुग्णाः मञ्जेरी वैद्यकीयकलाशालाचिकित्सालयं नीताः। एषु १५ जनाः अतीवगुरुतरावस्थायां सन्ति। शनिवासरे रात्रावेव अपघातो जातः। मञ्जके सीमातीताः जनाः आसन् इति सूचना अस्ति। अष्टशताधिकाः जनाः स्पर्धां द्रष्टुमागता इति निवेद्यते।
मलप्पुरे अतिप्रशस्ता सप्तजनीन-पादकन्दुकप्रतियोगिता भवतीयम्। अत एव अन्तिमचरणप्रतियोगितायां सीमातीताः जनाः समागताः।
गतदिने सञ्जाता वृष्टिः मञ्जकस्य बलक्षये कारणमभवत् इति प्राथमिकी सूचना।"
https://navavani.org.in/wp/archives/16632,संस्कृतशिक्षायाः विशिष्टाधिकारिण्यै उपहारसमर्पणम्।,"एरणाकुलम्- केरलीय संस्कृतशिक्षाक्षेत्रे श्रद्धेया व्यक्तिः भवति विशिष्टाधिकारिणी डो- टी डी सुनीतीदेवी वर्या। धर्मानुष्ठानमिव स्वकर्म परिगणयन्ती एषा विदुषी केरलीय-संस्कृतछात्राणां शिक्षकाणां च कृते उपकारकाणि बहूनि कार्याणि कृतवती, कुर्वन्ती चास्ति। पञ्चविंशतिवर्षात् पूर्वम् अस्यां पदव्यां नियुक्ता सा स्वकीयैः वैभवै‌ः संस्कृतशिक्षाक्षेत्रे निर्णायकानि परिवर्तनानि समायोजयत्। संस्कृतछात्राणां कृते छात्रवृत्ति परीक्षा, शिक्षकाणां कृते साहित्यरचनाप्रतियोगिता, संभाषणवर्गः इत्यादयः कार्यक्रमेषु केचन सन्ति।
असौ महाशया अगामिनि मेय् मासे वृत्तितः विरमिष्यते। विरामात् पूर्वं एरणाकुले समायोजिते राज्यस्तरीय-संस्कृतसमित्यङ्गानाम् अधिवेशने सा उचितरूपेण उपहृता अभवत्। सार्वजनीनशिक्षानिदेशकः जीवन् बाबूवर्यः तस्यै संस्कृतसमित्यङ्गानाम् उपहारं समार्पयत्। समारोहेस्मिन् राज्यस्तरीयः संस्कृतसमितिकार्यदर्शी एस् श्रीकुमार्, मण्डलस्तरीयकार्यगर्शिनः च सन्निहिताः आसन्।
साहित्यरचनामत्सरे विजेतृणाम् अध्यापकानां कृते उपहारान् साक्ष्यपत्राणि च अस्मिन् समारोहे अदात्।"
https://navavani.org.in/wp/archives/16605,युक्रैने स्थगितानां मोचनाय रूस् राष्ट्रेण अल्पकालीनः सङ्घर्षविरामः घोषितः।,"मोस्को- युक्रेन् राष्ट्रे सुमि,खार्खीव, लिवीव् नगरेषु स्थगितान् भारतीयान् बहिरानेतुं रूस् राष्ट्रेण अल्पकालीनः सङ्घर्षविरामः घोषितः। प्रतिरोधमन्त्रालयं समुद्धृत्य रूस् माध्यमाः एव कार्यमिदम् आवेदयन्। प्रान्तसमयः प्रातः 10 वादने एव सङ्घर्षविरामः घोषितः। प्रथमं मरिया पोल्, वोल्डोक्वो इत्येतयोः नगरयोरेव सङ्घर्षविरामः।
     युद्धं समारभ्य दशमे दिने एव सामयिकः सङ्घर्षविरामः अत्र घोषितः। ओपरेशन् गङ्गा परियोजनाद्वारा गतदिनेषु 25000 परिमिताः भारतीयाः बहिरानीताः। इतः परमपि 2000 पर्यन्तं छात्राः सुमि, खर्खीव इत्येतयोः नगरयोः स्थगिताः सन्ति। रक्षादौत्यं मन्दगतावेव,  सङ्घर्षविरामेनैव तान् बहिरानेतुं  शक्यते इति ह्यस्तने विदेशकार्यमन्त्रालयः असूचयदासीत्।
     रूस् राष्ट्रस्य सहयोगमस्ति चेत् स्थगितान् छात्रान् अनायासेन बहिरानेतुं शक्यते। अनेन सङ्घर्षविरामः सामयिकः अपि तस्मिन्नन्तरे स्थगितान् बहिरानेतुं शक्यत इति भारतस्य प्रतीक्ष।"
https://navavani.org.in/wp/archives/16588,ओपरेशन् गङ्गा प्रगतिं प्राप्नोति 907 भारतीयाः स्वदेशं प्रापिताः।,"कीव्स्- युक्रैन् राष्ट्रात् भारतीयानां रक्षाप्रवर्तंनं -ओपरेशन् गङ्गा- प्रगतिं प्राप्नोति। रूमेनिया हङ्गरी इति राष्ट्रद्वयद्वारा 907 भारतीयाः स्वदेशं प्रापिताः। माळ्डोवा द्वारा रक्षाप्रवर्तनाय भारतस्य परिश्रमः अनुवर्तते। पोलऩ्ट् सीमायां भारतीयनयतन्त्रालयः 10 बस्यानं समायोजयत्। पोलन्ट् सीमानमतिक्रान्तेषु 153 भारतीयेषु 80 जनाः केरलीयाः।
मुख्यमन्त्रिणः पिणरायि विजयस्य निर्देशं परिगणय्य एव माळ्डोवा द्वारा रक्षाप्रवर्तनाय चर्चां समारभत। दक्षिणयुक्रैने स्थिताः भारतीयाः  माळडोवाद्वारा स्वदेशगमनाय प्रभवन्तीति गणनायामेव विदेशकार्यमन्त्रालयः। भारतस्य विदेशकार्यमन्त्री जयशङ्कर् वर्यः माळ्डोवा विदेशकार्यमन्त्रिणा सह सम्भाषणं कृतवान्। तथा पोलन्ट् सीमनि स्थगितानां केरलीयानां कार्ये अनिश्चितत्वमवसितम्। 50 छात्राणां पोलन्ट् राष्ट्रं प्रति प्रोशनम् अनुमितम्। यात्रिकाणां सङ्ख्यामनुसृत्य विमानम् आयोजयिष्यतीति विदेशकार्यवक्त्रा निगदितम्।"
https://navavani.org.in/wp/archives/16584,युक्रैने आपातस्थितिः घोषिता। प्रान्तेस्मिन् रूस् राष्ट्रेण अधिकं सैन्यं विन्यस्तम्।,"युक्रैन्- युद्धभीतिभूमिकायां युक्रैन् राष्ट्रे 30 दीवसीया अपातस्थितिः तद्राष्ट्रप्रशासनेन घोषिता। राष्ट्रस्य पश्चिमसीम्नि रूस् राष्ट्रेण अधिकं सैन्यं विन्यस्तं। अस्य उपग्रहदृश्यानि लब्धानि।
 अमेरिक्का युरोपीयराष्ट्राणि च रष्यायाः प्रक्रमे कट्वालोचनाम् आवेदयन्। रष्यां प्रति न कापि समया नास्तीति अमेरिका राष्ट्राध्यक्षः जो बैडन् वर्यः असूचयत्। रष्यायाः सेनासु अशीतिप्रतिशतं युक्रैन् आक्रमणाय सन्नह्यतीति अमेरिका स्फष्ट्यकरोत्।
विश्वमापाततः अपघातम् अभिमुखीकरोतीति ऐक्यराष्ट्रसभा सचिवोत्तमः अन्टोणियो गुट्टरेस् सूचितवान्। नयतन्त्रचर्चार्थं रष्या सदा सन्नद्धा भवति, परं रष्यायाः तात्पर्यहानिकरान् निर्णयान् न स्वीकरिष्यतीति रूस् अध्यक्षः व्लादिमिर् पुटिन् अवदत्। वबुभिः राष्ट्राध्यक्षैः पुटिनेन साकं साक्षात्कारं कृतमस्ति।"
https://navavani.org.in/wp/archives/16580,के-पि-ए-सि ललिता दिवङ्गता।,"कोच्ची- विख्याता कैरलीचलचित्रनटी के पि ए सि ललिता अस्माल्लोकान्निरगात्। सा ७४ वयस्का आसीत्। यकृत् सम्बन्धेन आमयेन पीडिता चिकित्सायामासीत्। पूर्णत्रयीपुरे स्वपुत्रस्य सिद्धार्थ भरतस्य गृहे ह्यस्तने रात्रौ आसीत् मृत्युः।
अद्य प्रातः ८-३० तः ११-३० वादनपर्यन्तम् अस्याः भौतिकदेहं पूर्णत्रयीपुरे लायं वेदिकायां दर्शनार्थं स्थाप्य तदनन्तरं तृशूर् वटक्काञ्चेरी देशे तदीयं भवनं नेष्यति। तत्र सायं संस्कारः भविष्यति।
नाटकाभिनये प्रवीणा ललिता के पि ए सि इति नाटकसङ्घे प्रमुखा आसीत्। तदानीं महेश्वरी इति नाम आसीत्। चलच्चित्ररंगमागता सा स्वनाम ललिता इति परिवर्तिता। अपि च नाटकसंघस्य नाम स्वनाम्नः पूर्वं योजिता च।
चलच्चित्रेषु नाटकेषु दूरदर्शनेषु च निरवधिकानि कथापात्राणि तया सह सजीवानि जातानि। कैरलीप्रेक्षकाणां मनसि अस्याः नाम चिरस्थायि भवति।"
https://navavani.org.in/wp/archives/16547,"नवमवर्गपर्यन्तं छात्राणां परीक्षा एप्रिल् प्रथमे सप्ताहे, कक्ष्या मार्च् अन्तिमतिथिं यावत्।","तिरुवनन्तपुरम्- विद्यालयेषु प्रथमतः नवमपर्यन्तं वर्गेषु पाठभागान् मार्च् 31 दिनाङ्कं यावत् अध्यापयितुं, तथा तेषां वार्षिकपरीक्षा एप्रिल् प्रथमे सप्ताहे आयोजयितुं च सार्वजनीनशिक्षामन्त्रिणः आध्यक्ष्ये समायोजिते  गुणवत्तावर्धकपद्धत्यधिवेशने निर्णयो जातः। वार्षिकपरीक्षार्थं प्रश्नपत्राणां समायोजनं राज्य-शैक्षिकानुसन्धान-प्रशिक्षणपरिषद् निर्वक्ष्यति।
एस्.एस्.एल्.सि., हयर् सेक्कन्टरि परीक्षातिथौ तथा पाठानां केन्द्रितमेखलासु च परिवर्तनं न भविष्यतीति मन्त्रिणा निगदितम्।
फ्ब्रुवरी 21 तः विद्यालयेषु पूर्णरूपेण प्रवर्तनं भविष्यति। तदर्थं मण्डलाधिकारिणः जि्ला पञ्चायत् अध्यक्षाः इत्येतेषां नेतृत्वे अवलोकनाधिवेशनम् आयोजयिष्यति। 21 आरभ्य आधिजालिककक्ष्या ऐच्छिकरूपेण कर्तुं शक्यते। फिब्रुवरी मार्च् मासयोः शनिवासरे विद्यालयेषु अध्ययनं भविष्यतीत्यपि अधिवेशने सूचना जाता।"
https://navavani.org.in/wp/archives/16532,फस्ट् बेल् श्रव्यसञ्चिका शिक्षामन्त्रिणा प्रकाशिता।,"तिरुवनन्तपुरम्- कैट् विक्टेर्स् नालिकाद्वारा संप्रेष्यमाणानां कक्ष्याणाम् अनुवर्तनरूपेण दशम-द्वादशकक्ष्ययोः पाठानां कार्यदर्शाय पृथक् श्रव्यसञ्चिका सज्जीकृता अस्ति। तासां प्रकाशनं केरलीय-सार्वजनीनशिक्षामन्त्री वी शिवन्कुट्टिवर्यः निरवहत्।
दशमकक्ष्यायाः सर्वेषां विषयाणां आवर्तनकक्ष्याः दशहोराभ्यन्तरे श्रोतुं शक्याः श्रव्यसञ्चिकाः कैट् जालपुटे लभ्याः भवन्ति। कैट् मुख्यनिर्वहणाधिकारी अन्वर् सादत् वर्यः पद्धत्याः विशदीकरणं कृतवान्।
प्रतिकक्षं सार्धैकहोरा दैर्घ्ययुक्ता द्वादशकक्ष्यायाः वर्गाः अपि फेब्रुवरी २१ आरभ्य लभ्याः भविष्यन्ति। यथा आकाशवाणीं शृण्वन्ति तथा कक्ष्यामपि श्रोतुं छात्राः अनेन शक्नुवन्ति।
Click here…."
https://navavani.org.in/wp/archives/16529,सैन्याय स्नेहाभिवादनम्- मुख्यमन्त्री।,"मलम्पुषा- साहसिकयात्रां कुर्वन् गिरिमध्ये संलग्नं बाबु नामकं युवकं ४० होरापर्यन्तेन कठिनप्रयत्नेन समरक्षयत् भारतीयस्थलसेनासंघः।
४० होरापर्यन्ताम् आशङ्कां दूरीकृत्य बाबुं सुरक्षितस्थानं प्रापयत्। तस्य स्वास्थ्यं संरक्षितुं वैद्यसङ्घेपि सन्नद्धः अस्तीति मुख्यमन्त्री पिणरायि विजयः असूचयत्।
रक्षाप्रवर्तनेषु नेतृत्वे प्रवर्तितान् भारतसेनायाः मद्रास् रजिमेन्ट् सैनिकान्। पारा रजिमन्ट् सैनिकान्, दक्षिणभारतमेखल मुख्यादेशकः लेफ्टनेन्ट् जनरल् अरुण् प्रभृतीन् मुख्यमन्त्री कृतज्ञताम् आवेदयत्।
रक्षाप्रवर्तनेन सहकृतवतां वायुसेनाधिकारिणां, तीरदेशसेनानां, अग्निरक्षासेनानां केरलारक्षिदलानां, देशीयदुरन्तनिवारणसेनानां, वनविभागानां वैद्यकीयसंघानां जनप्रतिनिधीनां च कृते मुख्यमन्त्री कृतज्ञतां व्याहृतवान्।"
https://navavani.org.in/wp/archives/16509,भारतस्य प्रसिद्धा चलचित्रगायिका लता मङ्केष्कर् वर्या दिवङ्गता।,"मुम्बै- भारतस्य गानकोकिलं लतामङ्केष्कर् वर्या कालकबलिता अभवत्। सा ९२ वयस्का आसीत्। चलचित्रपार्श्वगायिका इयं बहुषु भाषासु चलचित्रगीतम् आलापयामास। सङ्गीतस्य कृते प्रायः सर्वे पुरस्काराः अनया अतुल्य प्रतिभया अवाप्ता।
जनुवरी अष्टमे दिनाङ्के कोविड्बाधया सा चिकित्सालयं प्रवेशिता। मुम्बै नगरे निजीयचिकित्सालये अतितीव्रपरिचरणविभागे चिकित्सायां वर्तमानायां तस्यां न्यूमोणिया बाधा अभवत्। अतः स्वास्थ्यावस्था गुरुतरा जाता। अद्य प्रात एव तस्याः देहवियोगः सञ्जातः।"
https://navavani.org.in/wp/archives/16507,केरलराज्ये विद्यालयानां प्रवर्तनं पुनरारभते। कलालयाः सप्तमदिनाङ्कात् पुनरारभते।,"तिरुवनन्तपुरम्- राज्ये कोविड् नियन्त्रणे अधिकं समाश्वासं दातुम् अवलोकनाधिवेशनस्य निर्णयः। कलालयानां प्रवर्तनं सप्तमदिनाङ्कात् प्रभृति, तथा विद्यालयेषु प्रथमतः नवमपर्यन्तं कक्ष्याणां प्रवर्तनं १४ दिनाङ्कात् प्रभृति पुनरारभते।
रविवासरे पिधानसमानं नियन्त्रणम् अनुवर्तते। परं देवालयेषु आराधना अनुमिता। २० जनाः एव आराधनार्थं गन्तुं पारयन्ति।"
https://navavani.org.in/wp/archives/16502,प्रसिद्धः व्यालग्राही वावा सुरेष् वर्यः सर्पदंशनेन चिकित्सालयं नीतः।,"कोट्टयम् – सर्पं गृहीत्वा पोटले निक्षिप्यमाने वावा सुरेष् इति विख्यातः व्यालग्राही सर्पदंशनेन चिकित्सालयं नीतः। कोट्टयं वैद्यकीयकलालये तीव्रपरिचरणविभागे तं प्रावेशयत्। सोमवासरे सायं चतुर्वादने आसीत् इयं घटना।
चङ्ङनाश्शेरि समीपे कुरिच्चि पञ्चायत् स्थले कस्यांचित् गोशालायं दिनत्रयात् पूर्वमेव सर्पः दृष्टः। सर्पं गृहीतुं तद्देशीयाः बहुयतमानाः अपि सफलतां नापुः। अतः अस्मिन् कार्ये विदग्धं वावा सुरेष् वर्यं न्यमन्त्रयन्। स आगत्य कृष्णशिलान्तराले निहितं सर्पम् अनायासेन गृहीतवान्।  पुनः तं सर्पं पोटले निक्षिप्य नेतुं निश्चिकाय। पोटले निक्षिप्यमाने सर्पः तस्य ऊरुभागे अदशत्। अचिरादेव अबोधावस्थां प्राप्तं  तं चिकित्सालयम् अनयत्।"
https://navavani.org.in/wp/archives/16482,"स्टुटन्ट् पोलीस् कैडट् संघे धर्माधिष्ठितः वेषः नावश्यकः, हिजाब् नानुवदनीयमिति सर्वकारः।","तिरुवनन्तपुरम्- केरला पोलीस् इति आरक्षिदलस्याधीने समायोजितायां स्टुडन्ट् पोलीस् कैडट् इति पद्धत्यां धर्मपरः वेषः नानुवदनीय इति राज्यसर्वकारः असूचयत्। लिङ्गनिरपेक्षं गणवस्त्रमेव कैडट् छात्राणां वेषः। अस्मिन् धर्मपरः चिह्नः नानुवदनीयः।
हिजाब् तथा दीर्घहस्तनिचोलश्च अनुवदनीयः इति सूचयन्ती काचन छात्रा उच्चन्यायालयं समुपगता आसीत्। वस्तुतेयं परीक्ष्य आवेदनीया इति न्यायालयः सर्वकारं निरदिशत्। अस्य प्रतिवचने एव सर्वकारः स्वकीयं निर्णयमसूचयत्।"
https://navavani.org.in/wp/archives/16479,कोविड् व्यापनम्- पञ्चायत्त् तले नियन्त्रणानि शक्तीकरिष्यति। नियन्त्रितमेखलाप्रक्रमं तथा सम्पूर्णपिधानं च पुनः आयोजयिष्यति,तिरुवनन्तपुरम्-  कोविड् तृतीयतरङ्गे शक्ते जाते नियन्त्रणानि पञ्चायत् तले शक्तीकर्तुं मन्त्रिमण्डलाधिवेशने निर्णयो जातः। एतदर्थं पञ्चायत् अध्यक्षाणाम् अधिवेशनम् आयोजनीयमिति मुख्यमन्त्री निरदिशत्। पञ्चायत् तले नियन्त्रितमेखलां समुपस्थाप्य पूर्णपिधानसमं नियन्त्रणानि आयोजयितुमेव समालोचना। अद्य आयोज्यमाने कोविडवलोकनाधिवेशने अन्तिमनिर्णयो भविष्यति। अवश्यसेवामात्रम् अनूद्य पञ्चायत् तले पूर्णपिधानम् आयोज्यते चेत् रोगिणां संख्या नियन्त्रयितुं शक्यते इति मन्त्रिमण्डलाधिवेशनेन कट्वालोचितम्।
https://navavani.org.in/wp/archives/16472,विद्यासंस्थासु उपस्थितिः 40 शतमितात् न्यूना चेत् 15 दिवसं यावत् पिधानं भवेयुः।,"तिरुवनन्तपुरम्- विद्यालयेषु कलालयेषु च  दिनत्रयंयावत् छात्राणाम् उपस्थितिः 40 शतमितात् न्यूना चेत् तत्संस्थानं 15 दिनं यावत् पिहितं भवेत्। तादृशसंस्थानानि  कोवि़ड् निकायरूपेण परिगणयितुं च मुख्यमन्त्रिणः पिणरायि विजयन् वर्यस्य आध्यक्ष्ये संविष्टे कोविडवलोकनाधिवेशने निर्णयो जातः। पिहितेषु दिनेषु आधिजालिककक्ष्या भविष्यति।
जिल्लास्तरे  कोविड् व्यापनं निर्णेतुं स्वीकृतं ए.बी.सी.  इति वर्गीकरणं च कुजवासरात् प्रभृति प्राबल्ये भविष्यति। राज्ये कोविड्व्यापनं तथा चिकित्सालयं प्रवेशितानां संख्या च प्रतिदिनं प्रवर्धते इति अधिवेशने सूचितम्।  राज्ये  परिशोधनालयेषु  यावच्छक्यं कोविड् निर्णयपरिशोधना करणीया इति मुख्यमन्त्री निरदिशत्। गृहेषु स्वयं क्रियमाणा परिशोधना कदाचित् विपरीतफलं प्रददाति, तद्वारा रोगसंक्रमणं अधिकमपि भवेत्।"
https://navavani.org.in/wp/archives/16440,केरलेषु नवमकक्ष्यापर्यन्तम् आधिजालिककक्ष्या पुनरारभ्यते।,"तिरुवनन्तपुरम्- जनुवरी २१ आरभ्य केरलेषु पुनरपि विद्यालयनां विरामो भविता। नवमकक्ष्यापर्यन्तं छात्राः गृहे स्थित्वा आधिजालिकम् अध्ययनं कुर्युः इति मुख्यमन्त्रिणः आध्यक्ष्ये आयोजिते कोविड् अवलोकनाधिवेशने निर्णयो जातः। फिब्रुवरी द्वितीयवारे पुनरवलोकनं भविता।
विद्यालये कोविड् रोगस्य निकायः संदृश्यते चेत् सप्ताहद्वयपर्यन्तं विद्यालयानं पिधानं विधातुं प्रांशुपालेभ्यो अधिकारं दास्यति।
सर्वकारीयकार्यालये कर्म कुर्वन्त्यः अन्तर्वत्यः गृहे एव स्थित्वा कार्यं विधातुं पारयन्ति। सर्वकारीय कार्यक्रमाः सर्वे आधिजालिकरूपेणैव प्रचलिष्यन्ति।
ओमिक्रोणस्य व्यापने स्वास्थ्यविभागः जागरूकतया कार्याणि निर्वहति। १०,११,१२ कक्ष्याः विद्यालयेष्वेव प्रचलिष्यति। तत्रस्थानां छात्राणां कृते निवारकौषधं विद्यालये एव दास्यति। एतदर्थं स्वास्थ्य-शिक्षाविभागौ सहयोगेन कार्यं निर्वहताम् इत्यपि मुख्यमन्त्री निरदिशत्।"
https://navavani.org.in/wp/archives/16437,राज्यस्तरीय‌ः संस्कृतदिवससमारोहः।,"तिरुवनन्तपुरम्- केरल-राज्यस्तरीयः संस्कृतदिवससमारोहः २०२२ जनुवरी १८ दिनाङ्के तिरुवनन्तपुरं मणक्काट् सर्वकारीय उच्चविद्यालये सम्पत्स्यते। तद्दिने प्रातः ९-३० वादने केरलीयशिक्षामन्त्री वि-शिवन् कुट्टि वर्यः कार्यक्रमस्य उद्घाटनं निर्वक्ष्यति। संस्कृतसमितेः राज्यस्तरीय-निर्वाहकसमित्यङ्गानि तिरुवनन्तपुरं जिल्लातः उपजिल्लाकार्यकर्तारश्च भागं गृहीष्यन्ते।
कोविड् मानदण्डम् अनुवर्तते इत्यतः अस्मिन् वर्षे कार्यक्रमस्य वैपुल्यं नानुवर्तते। परिमितानि अङ्गान्येव कार्यक्रमे भागं स्वीकरिष्यन्ति। कार्यक्रममिममभिलक्ष्य समायोजिते साहित्यमत्सरे भागं गृहीतानां कृते साक्ष्यपत्राणि पारितोषिकान् च समारोहे वितरिष्यन्ति।
मत्सरे भागं गृहीत्वा सम्मानितानां नामानि एवम्-
समस्यापुरणमत्सरः
प्रथमस्थानम्- रमा टी-के-, टी-डी-एच़्-एस्-एस्- आलप्पुषा।
द्वितीयस्थानम्- श्रीजा -टी-, एच्-एस्- पेरिङ्ङोट्, पालक्काट्।
तृतीयस्थानम्- रमेश् नम्पीशन्, देवतार् एच्०एस० तानूर्।
कवितामत्सरः-
प्रथमः – रम्या पुलियन्नूर्, षेणायी स्मारक एच्०एस्० पय्यन्नूर्-
द्वितीयः-रणजित् के, जि-यु-पि-एस्- वट्टोली, वटकरा।
तृतीयः-ऊर्मिला- जी-यु०पि०एस्० कुट्टूर् कण्णूर्।
ह्रस्वचलचित्रमत्सरः
प्रथमः-अतिजीवनम्- फा० जि-के-एं- एच्-एस्- कणियारम्, वयनाट्।
द्वितीयः-एकं सत् -जी-वी०एच्-एस्- वेल्लनाट्, तिरुवनन्तपुरम्।
तृतीयः-मम सौभाग्यम् -पि-एस्-एन्-एं० यु-पिय स्कूल्, वेलियन्नूर्, नेटुमङ्ङाट्, तिरुवनन्तपुरम्।
ह्रस्वचलचित्रमत्सरे भागं गृहीतानां सर्वेषां विद्यालयानां कृते साक्ष्यपत्राणि दास्यन्ति।"
https://navavani.org.in/wp/archives/16392,ओटक्कुषल् पुरस्कारं सारा जोसफ् महाभागायै दास्यति,"तृशूर्- महाकवेः जि शङ्करक्कुरुप् वर्यस्य स्मरणार्थं गुरुवायूर् न्यासेन समायोजिताय ओटक्कुषल् पुरस्काराय अस्मिन् वर्षे सारा जोसफ् महाभागा अर्हा अभवत्। मातृभूमिः इति साप्ताहिक्यां खण्डशः प्रकाशितं बुधिनि इति नोवल् एव ५१ तमं ओटक्कुषल् पुरस्काराय ताम् अर्हामकरोत्।
३०००० रूप्यकाणि प्रशस्तिपत्रं फलकं च पुरस्कारे अन्तर्भवन्ति। महाकवेः शङ्करक्कुरुप् वर्यस्य ४४ तमे चरमवार्षिके -फिब्रवरि-२ दिनाङ्के डो एं लीलावतीवर्या पुरस्कारं दास्यति।"
https://navavani.org.in/wp/archives/16381,"काश्मीरेषु माता वैष्णोदेवीमन्दिरे अपघातः, सम्मर्द्दे 12 मरणानि, 14 जनाः रुग्णाः।","श्रीनगरम्- जम्मू काश्मीरे कत्रा स्थले माता वैष्णोदेवी मन्दिरे सञ्जाते अपघाते 12 जनाः मृताः, तत्र महान् जनसम्मर्द्दः सञ्जातः। सम्मर्दे संलग्नाः 12 जनाः एव मृताः। 14 जनाः रुग्णाः अभवन्। मृतानां सङ्ख्याः इतोप्यधिका भवेदिति सूचना अस्ति। नववत्सरप्रभाते एव एषा घटना समापन्ना। रुग्णाः नरैना चिकित्सालयं नीताः।
     नववत्सरमभिलक्ष्य प्रार्थनार्थमागताः एव अपघाते पतिताः। अनुमतिं विना जनाः संभूय आगताः। एतदेव दुरन्तकारणम् इति अधिकारिभिः निगदितम्। रक्षाप्रवर्तनानि अनुवर्तन्ते इति आरक्षिभिः सूचितम्।
     अपघातानन्तरं मन्दिरे तार्थाटनं तात्कालिकतया स्थगितम्। प्रधानमन्त्री नरेन्द्रमोदी वर्यः साक्षादागत्यैव रक्षाप्रवर्तनानि अवलोकयतीति केन्द्रमन्त्री जितेन्द्र जेयिन् वर्यः अवदत्।"
https://navavani.org.in/wp/archives/16361,"पञ्चदशोर्ध्ववयस्केभ्यो वाक्सिनदानं, षष्टिवयसःऊर्ध्वानां रोगिणां कृते अधिरमात्रावाक्सिनं च ।","नवदिल्ली- राष्ट्रे १५ तः १८ वयःपरिमितेभ्यो बालेभ्यो जनुवरि तृतीयदिनाङ्कादारभ्य कोविड् वाक्सिनं दास्यतीति प्रधानमन्त्री नरेन्द्रमोदीवर्यः। कोविडस्य ओमैक्रोण् भेदव्यापनस्य भूमिकायां राष्ट्रमभिसंबोधयन् भाषमाण आसीत् प्रधानमन्त्री।
स्वास्थ्यकर्मकरेभ्यः षष्टिवयसः ऊर्ध्वानां रोगिणां च कृते अधिकमात्रावाक्सिनं दातुमपि निर्णयोस्ति। एतत् दनुवरि १० दिनाङ्कादारभ्य वैद्यानां निर्देशानुसारं स्यात्।
भारत् बयो टेक् इति संस्थायाः कोवाक्सिन् बालेभ्यो दातुं डी सी जी ऐ अनुमतिमदात्। तदनन्तरमेव बालकेभ्यो वाक्सिनदानस्य प्रख्यापनमभवत्।
ओमैक्रोण् व्यापने परिभ्रान्तिः मास्तु, जागरूकता भवेत्। सर्वे मुखावरणं धृत्वा, हस्तक्षालनादीनि अनुवर्तेरन् इति प्रधानमन्त्री उदबोधयत्।"
https://navavani.org.in/wp/archives/16358,प्रमाणपत्रवितरणम्।,"इरिङ्ङालक्कुटा- नटवरम्प् सर्वकारीय आदर्शोच्चतरविद्यालये २०१९-२० वर्षे प्रचालिते अनौपचारिकसंस्कृतवर्गे भागं गृहीतेभ्यो प्रमाणपत्राणां वितरणं कालटी श्रीशङ्कराचार्य संस्कृतविश्वविद्यालयस्य प्राचार्यः तथा केन्द्रीय-रेल् विकास् निगमस्य निदेशकश्च डो एं वी नटेशवर्यः निरवहत्। ब्लोक् पञ्चायत् अध्यक्षा श्रीमती विजयलक्ष्मी विनयचन्द्रवर्या कार्यक्रमम् उदघाटयत्। पी टी ए अधमयक्षः अनिलन् आध्यक्ष्यमवहत्। प्रथमाध्यापिका बिन्दू ओ आर् भूतपूर्वः संस्कृताध्यापकः सुरेष् बाबू, वार्ड् अङ्गं मात्यू पारेक्काटन् प्रभृतयः भागमभजन्।"
https://navavani.org.in/wp/archives/16354,केरलविधानसभासदस्यः पि टि तोमस् वर्यः निरगात्,"कोच्ची- विधानसभायाः तृक्काक्करा निर्वाचनक्षेत्रस्य प्रतिनिधिः तथा केरल प्रदेश् काण्ग्रस् समितेः प्रवर्तनाध्यक्षश्च पि टि तोमस् वर्यः अस्माल्लोकान्निरगात्। स ७० वयस्कः आसीत्।
अर्बुदरोगग्रस्तोयं वेल्लूर् वैद्यकीयकलालयस्य चिकित्सालये चिकित्सायामासीत्। परितःस्थितिविषये अगाधं ज्ञानमवाप्य परितःस्थितिसंरक्षणप्रवर्तनेषु सदा जागरूकः आसीत् सः।
अधुना विधानसभायां काण्ग्रेस् दलस्य कार्यदर्शी तथा अखिलभारत काण्ग्रेस् समित्याम् अङ्गं च भवति। २००९-२०१४ कालपरिधौ इटुक्की लोकसभामण्डले सदस्यः आसीत्। २०१६ तः तृक्कारेकरा निर्वाचनक्षेत्रात् विधानसभासगस्यः भवति।"
https://navavani.org.in/wp/archives/16332,केरलस्य शास्त्रपारम्पर्यम्।,"चतुर्दशशतके जातः संगमग्राममाधवः भारतीय गणित-ज्योतिश्शास्त्रपैतृकस्य उपज्ञाता भवति। काल्कुलस् इति गणितसङ्केतः ऐसक् न्यूट्टन् तथा जी वी लेब्निस् महाभागाभ्याम् आविष्तरणात् सार्धद्विशतकात् पूर्वं सङ्गमग्राममाधवः तस्य शिष्यपरम्पराश्च अस्मिन् रंगे अमूल्यं योगदानं लोकेभ्यो दत्तवन्तः आसन् इति माञ्चस्टर् विश्वविद्यालस्य प्राध्यापकः डो जोर्ज् गीवर्गीस् जोसफ् वर्यः वदति।
संगमग्राममाधवस्य गणितसिद्धान्तान् माधव-न्यूट्टन्, माधव-लेब्निस्, माधव-ग्रिगरिस् इत्यादि रूपेण पुनर्नामकरणं कृत्वा प्रकाशित इति डो गीवर्गीस् जोसफ् वदति।
इरिङ्ङालक्कुटा इति अधुना विख्याते संगमग्रामे कल्लेट्टुंकरा समीपे इरिङ्ङाटप्पल्लि मना इति गेहे माधवः अजायत इति मन्यते। स्वदेशस्थानाम् अज्ञाकनामा संगमग्राममाधवः पाश्चात्यशास्त्रलोके लब्धप्रतिष्ठः भवति। त्रिकोणमितिः, ज्यामिति, काल्कुलस् प्रभृतयः सिद्धान्ताः अस्य योगदानं भवति।
द्विग्गणितस्य कर्ता वाटश्शेरि परमेश्वरः, सूर्यकेन्द्रित- सौरयूथमधिकृत्य पठितवान् नीलकण्ठसोमयाजिप्पाट्, ज्येष्ठदेव प्रभृतयः संगमग्राममाधवस्य शिष्याः आसन्।"
https://navavani.org.in/wp/archives/16329,"छात्राः अनायासं सञ्चरन्तु, वेषभूषार्थम् अवकाशः अनन्तरं भवेत्- टि पद्मनाभन्।","कोषिक्कोट्- लिङ्गभेदं विना वस्त्रधारणं प्रोत्साहयितुं मातृभूमिपत्रिकायाः प्रचारणवेदिकायां प्रसिद्धः कथाकारः टि पद्मनाभन् वर्यः एवम् अभिप्रयति स्म।
विद्यालयेषु बालकानां बालिकानां च कृते गणवस्त्रेषु ऐकरूप्यम् इति बुध्या बालुश्शेरि सर्वकारीय उच्चतरविद्यालये गणवस्त्रघटना परिष्कृता आसीत्। बालकाः बालिकाश्च निर्दिष्टे वर्णे ऊरुकं युतकं च धृत्वा विद्यालयमागच्छन्तु इति निर्णयः विद्यालयाधिकृतैः स्वीकृतः। बहूनां सामान्यजनानां संघटनानां च समर्थनं एतस्य कृते जातम्। परं केचन एनं निर्णयं विरुध्य च समागताः। अस्मिन् प्रसङ्गे एव मातृभूमिपत्रिकया एष संवादः समायोजितः।
ऊरुकं युतकं च बालिकाबालकयोः समीचीनं वस्त्रमेव, तद्धृत्वा गमनागमनं सौविध्यमेव। अस्मिन् विषये विरुद्धाभिप्रायः त्यज्यतां, वेषभूषार्थम् अवसरः अन्यत्र भविष्यति, इदानीं सौविध्यमेव परमं प्रधानम् इति उदाहरणेन साकं कथाकारः समर्थितवान्।"
https://navavani.org.in/wp/archives/16297,तमिल् नाटु राज्ये नीलगिरिमण्डले उदग्रयानं भग्नमभवत्।,"उदगमण्डलम्- तमिल् नाटु राज्ये नीलगिरि मण्डले उदगमण्डलसमीपं कूनूर् प्रदेशे अद्य मध्याह्ने सैनिकोदग्रयानापघाते चत्वारः मृतः। उन्नताधिकारिभिः साकं उड्डयिते उदग्रयाने संयुक्तसैनिकाध्यक्षः जनरल् विपिन् रावत् सपरिवारं यात्रिकः आसीत्। स व्रणितः सन् चिकित्सालयं नीतः।
अपघाते जाते उदग्रयानं सम्पूर्णतया अग्निसादभवत्। १४ जनाः उदग्रयाने आसीत्। एषु चत्वारः मृताः दृष्टाःसप्तजनाः व्रणिताः सन्तः चिकित्सालयं नीताः। एषां स्थितिः गुरुतरा इति श्रूयते। त्रयः इतः परं द्रष्टव्याः।
अपघातसंबन्धि औद्योगिकस्थिरीकरणं नागतम्। विपिन् रावत् वर्योपि कालकबलीभूतः"
https://navavani.org.in/wp/archives/16294,नीलमणि फुक्कन् दामोदर् मौसो च ज्ञानपीठपुरस्कारेण भूषितौ।,"नवदिल्ली- असमी कविः नील्मणी फूकन् कोङ्कण आख्यायिकाकारः दामोदर् मौसो च ज्ञानपीठपुरस्कारेण आदृतौ। फूकन् वर्याय गतवर्षीयपुरस्कारः तथा मौसो वर्याय एतद्वर्षीयपुरस्कारश्च प्रददाति। ११ लक्षं रूप्यकाणि काचनिर्मितं सरस्वतीशिल्पं फलकं च पुरस्काररूपेण दीयन्ते।
असमभाषाकवितासु प्रतीकात्मकतां प्रतिनिदधाति फूकन् वर्यस्य कविता। १३ सम्पुटत्वेन कविताः प्रकाशिताः। कोबिता इति कवितासमाहाराय १९८१ तमे वर्षे साहित्य अक्कादमीपुरस्कारः, १९९९ तमे वर्षे पद्मश्रीपुरस्कारश्च अनेन अवाप्तः।
कोङ्कणि भाषायाम् आख्यायिकाः कथाः पटकथाः बालसाहित्यानि च मौसो वर्येण लिखितानि सन्ति।"
https://navavani.org.in/wp/archives/16263,संस्कृतविश्वविद्यालयस्य कुलपतिस्थानात् धर्मराज् अटाट्ट् वर्यः विनिवर्तते।,"कालटी-श्रीशङ्कराचार्य संस्कृतविश्वविद्यालयस्य कुलपतिपदवीतः श्रीमान् धर्मराज् अटाट्ट् वर्यः अद्यः विरमते। गतेषु चतृषु वर्षेषु अस्य विश्वविद्यालयस्य अक्कागमिक-प्राशासनिकरंगयोः महाशयस्यास्य नेतृत्वे बहूनि प्रवर्तनानि निर्व्यूढानि। NAAC संस्थायाः A+ श्रेणी स्वायत्तीकृतः केरलस्य प्रथमः विश्वविद्यालयः भवत्ययम्।
सम्पूर्णतया अङ्कीयरूपेण अध्ययनमपि प्रथमम् अत्रैव भवति। अधिगमाधिष्ठिता पाठ्यपद्धतिरपि प्रथमतया अत्रैव आयोजिता।
एवं बहुरूपेण विश्वविद्यालयस्य औन्नत्ये बद्धश्रद्धोयं अद्य व्यरमत्। आङ्गले, मलयाले संस्कृते च आहत्य ४५ ग्रथाः अनेन रचिताः। ३०० परिमितानि लेखनान्यपि अनेन प्रकाशितानि।
अध्यापकः, प्रशासकः, साहित्यकारः, दार्शनिकः, समाजप्रवर्तकः इत्यादिषु रंगेषु अस्य योगदानम् अभवत्। पुनरपि एषु रंगेषु योगदानं विधातुं स शक्नुयात् इत्याशासे।"
https://navavani.org.in/wp/archives/16253,बिच्चु तिरुमल दिवङ्गतः।,"तिरुवनन्तपुरम्- प्रशस्तः कविः गानकारश्च बिच्चु तिरुमल वर्यः निर्यातः। स ८० वयस्कः आसीत्। तिरुवनन्तपुरस्थे निजीयचिकित्सालये अद्य प्रात एवास्य मृत्युरभवत्। हृदयाघातकारणात् चिकित्सायामासीत्।
चतुश्शताधिकानां चलच्चित्राणां कृते सहस्राधिकानि गानानि अनेन रचितानि। चलच्चित्रगीतानि भक्तिगीतानि चान्तर्भाव्य पञ्चसहस्राधिकानि गीतानि तस्य तूलिकया आविर्भूतानि। १९७० आरभ्य १९९० पर्यन्तं श्याम्, ए टि उम्मर्, जि देवराजन्, रवीन्द्रन्, इलयराजा इत्यादिभिः संगीतनिदेशकैः साकं बहूनि आस्वाद्यगीतानि अयं केरलीयेभ्यः प्रादात्।
बहवः पुरस्काराः अनेन अवाप्ताः।"
https://navavani.org.in/wp/archives/16250,मेडीसेप् अभिरक्षायोजनया सर्वकारः अग्रे गच्छति।,"तिरुवनन्तपुरम्- सर्वकारीणसेवकानां तथा निवृत्तिवेतनग्राहकाणां च कृते मेडीसेप् नामिकया अभिरक्षायोजनया सह केरलसर्वकारः अग्रे सरति। निवृत्तिवेतनग्राहकाणां तथा सर्वकारीणसेवकानां च सूचनाः जालपुटे निरीक्ष्य संशोधयितुम् अधिकसूचनाः संयोजयितुं च डिसम्बर् २० पर्यन्तम् अवकाशः विहितः अस्ति।
पञ्च वर्षात् पूर्वम् घोषिता योजना इतः पर्यन्तं समारब्धुं न शशाक। ओरि।न्टल् इन्षूरन्स् इति सङ्घस्यैव अधुना योजनानिर्वहणे अनुमतिः लब्धा। पूर्वम् अनुमितः सङ्घः रिलयन्स् इन्षूरन्स् आसीत्। परन्तु समयालङ्घनकारणेन स सङ्घः उपबन्धसमर्पणात् निरुद्धः अभवत्। निर्णयममुं विरुध्य रिलयन्स् संघः उच्चन्यायालयम् अभ्युपगच्छत्। तथापि उच्चन्यायालयेन योजना न निरुद्धा इत्यतः योजनया सह अग्रे गच्छति।
न्यायालयस्य अन्तिमनिर्णयानुसारं जनुवरिमासे एप्रिल् मासे वा पद्धतिः समारब्धुं शक्यते इति सर्वकाराणां विश्वासः।"
https://navavani.org.in/wp/archives/16234,कार्षिकनियमान् प्रत्याहरिष्यति इति प्रधानमन्त्री।,"नवदिल्ली- विवादास्पदान् कार्षिकनियमान् प्रत्याहर्तुं केन्द्रसर्वकारः निरणयत्। राष्ट्रम् अभिसम्बोधयन् प्रधानमन्त्री नरेन्द्रमोदीवर्यः कार्यमिदं सूचितवान्। गुरुनानाक् जयन्तीदिने एव इदं प्रख्यापनमभवत्।
कार्षिकप्रक्षोभे अनुवर्तमाने नियमप्रत्याहरणार्थं विधेयकम् आगामनि संसत्सम्मेलने लोकसभायां प्रस्तोष्यति। पञ्चाब् उत्तरप्रदेश् इत्यादिषु राज्येषु विधानसभानिर्वाचनम् आगम्यमानमस्ति। आस्यां भूमिकायाम् अयं निर्णयः प्राधान्यमर्हति।"
https://navavani.org.in/wp/archives/16229,च मू कृष्णशास्त्री भारतीयभाषाणाम् उन्नताधिकारसमितेः अध्यक्षः,"।नवदिल्ली- भारतीयभाषाणाम् उन्नताधिकारसमितेः अध्यक्षत्वेन विख्यातः संस्कृतपण्डितःडो चमू कृष्णशास्त्रीवर्यः नियुक्तः। महाशयोयं प्रसिद्धः शिक्षाविचक्षणः तथा संस्कृतभाषायाः परिपोषणे निरतश्च भवति।
संस्कृत संवर्धनपरिषदः कार्यदर्शी तथा संस्कृतभारत्याः सह संस्थापकश्चायं महानुभावः संस्कृसम्भाषणप्रोत्साहनाय नितरां प्रवर्तमानो वर्तते।
संस्कृतप्रचाराय स्वस्य योगदानं परिगणयन् २०१७ तमे वर्षे भारतसर्वकारः महाशयमेनं पद्मश्रीपुरस्कारेण बह्वमन्यत।"
https://navavani.org.in/wp/archives/16215,"*क्षररहिता संस्कृतभाषा, सा मातृवत् छात्राणाम् उन्नमनाय भवतीती* अश्वति तिरुनाल् गौरी लक्ष्मी भाई तम्पुराट्टी","केरलसंस्कृताध्यापकफेडरेषन् संस्थायाः दायित्वे राज्यस्तरीयवनितासङ्गमं मातृकम् 2021 इति नाम्ना अतिविपुलया रीत्या प्राचलत्। सर्वासां भाषाणां जननी क्षररहिता संस्कृतभाषा, सा मातृवत् छात्राणाम् उन्नमनाय भवतीती, तया भाषया मातृशक्तिरपि प्रचोदिता इति अस्य कार्यक्रमस्य उद्घाटका श्रीमति. अश्वति तिरुनाल् गौरी लक्ष्मी भाई तम्पुराट्टी अवदत्। अधुनातनकाले सङ्घटना नेतृत्वक्षेत्रेषु कार्यं कृतवतः सर्वान् प्रचोदयित्वा, स्वीयानुभवेन शैक्षणिकक्षेत्रं समूलम् आवाहयित्वा, तत्र विशिष्य संस्कृतशिक्षकाणां योगदानं कथं भवेदिति स्वीयवाग्चातुर्येण प्रकटितवती गुरुवायूर् श्रीकृष्णा- कलालयस्य संस्कृतविभागस्य सहाचार्या डा.लक्ष्मी शङ्कर् महाभागा। केरलसंस्कृताध्यापकफेडरेषन् संस्थायाः पूर्वतनसारथिरासीत् स्वर्गीयः श्रीमान् पी.जि अजित्प्रसाद् महाशयः। तस्य चरणपङ्कजेषु श्रद्धाञ्जलिं समर्च्य तस्यानुस्मरणं कृतवान्, केरलसंस्कृताध्यापकफेडरेषन् संस्थायाः राज्यस्तरीयकार्यदर्शी श्री. सी. पि. सनल्चन्द्रन् महाशयः। के.एस्.टि.एफ् संस्थायाः राज्यस्तरीयाध्यक्षः श्री टि के सन्तोष् कुमार् महाशयः, के.डी.एस्.टि.एफ् संस्थायाः राज्यस्तरीयाध्यक्षः श्री पि पद्मनाभन् महाशयः, के.एस्.टि.एफ् संस्थायाः भूतपूर्व उपाध्यक्षा श्रीमति. रतिमहाभागा च आशंसाभाषणं कृतवन्तः। मातृकस्य मुख्यकार्यदर्शिनः श्रीमति षैलजा, श्रीमति विजयलक्ष्मी, श्रीमति कृष्णप्रिया, श्रीमति.रेवती, श्रीमति.सुगिषा, श्रीमति स्मृति च स्वाभिमतान् प्रकटितवन्तः।"
https://navavani.org.in/wp/archives/16217,"सप्तसु`मण्डलेषु विद्यालयानां विरामः,परीक्षादिनं परिवर्तितम्","।तिरुवनन्तपुरम्- घोरेषु वृष्टिषु आवर्तितेषु केरले सप्तसु मण्डलेषु विद्यालयाः पिहिताः वर्तन्ते। मण्डलाधिकारिभिः तत्रः विरामः घोषितः। पतितनंतिट्ट्, इटुक्की, कोट्टयम्, आलप्पुषा, तृश्शूर् इत्येतेषु मण्डलेषु सर्वेषां विद्यालयानां विरामः भविष्यति। कलालयान अभिव्याप्यैव विरामः।
कासरगोड् मण्डले तिरुवनन्तपुरस्थेषु नेडुमङ्ङाट्, काट्टाक्कटा, नेय्याट्टिन् करा प्रदेशेशु च विद्यालयानां विरामः भवति।
केरला, एं जी, स्वास्थ्य विश्वविद्यालयानां अद्य प्रचाल्यमानः परीक्षाक्रमः परिवर्तितः"
https://navavani.org.in/wp/archives/16179,"श्रीजेष्, नीरज् चोप्र प्रभृतिभ्यः द्वादशक्रीडकेभ्यः खेल् रत्न पुरस्कारः, ३५ क्रीडकेभ्यः अर्जुन पुरस्कारः।","नवदिल्ली- राष्ट्रे परमोन्नतः क्रीडकपुरस्कारः-मेजर् ध्यान् चन्द् खेल् रत्न पुरस्कारः -घोषितः। टोक्यो ओलिम्पिक्स् क्रीडायां कांस्यपदकजेता होक्की क्रीडाङ्करक्षकः केरलीयः पी आर् श्रीजेष्, ओलिम्पिक्स् सुवर्णपतगजेता नीरज् चोप्रा इत्यादयः द्वादशक्रीडकाः पुरस्काराय अर्हाः अभवन्। नवम्बर् १३ दिनाङ्के पुरस्कारान् दास्यति। ३५ कायिकप्रतिभाः अर्जुनपुरस्काराय च अर्हाः अभवन्। केरलीयौ धावकप्रशिक्षकौ टी,पी, ऒसोफ् तथा राधाकृष्णन् नायर् च द्रोणाचार्यपुरस्काराय अर्हावभवताम्।"
https://navavani.org.in/wp/archives/16173,सार्धैकवर्षस्य विरामानन्तरम् अद्य छात्राः विद्यालयं प्रविशन्ति।,"कोषिक्कोट्- सार्धैकवर्षं यावत् पिहिताः केरलीयविद्यालयाः अद्य केरलोत्पत्तिदिने सजीवतां प्राप्नुवन्ति। इदानीं साधारणव्यवहानाननपेक्ष्य जागरूकतायाः पाठोपि छात्रैः अध्यापकैश्च अनुशीलनीयो भवति। प्रतिपालनविरसतामवसीय उत्साहस्य आह्लादस्य च भावं बालकानां मनसि स्फुरितो दृश्यते। बालकेभ्यः नूतनानुभवान् प्रदातुं विद्यालयाः सज्जाः अभवन्। चित्रभित्तयः, अक्षरद्रुमाः, क्रीडाङ्कणानि, तोरणानि च छात्रान् प्रत्युद्गन्तुं सज्जरूपेण तिष्ठन्ति।
छात्रेभ्यः शिक्षकेभ्यश्च पृथक् मार्गनिर्देशाः सन्ति। शिक्षकाणां कृते प्रशिक्षणं सम्पूर्णमभवत्। कोविडनुभवानां विवरणात्मकानि भित्तिपत्राणि, पानीयजलस्य सूचना इत्यादिकम् अध्यापकैः सज्जीकृतम्।
प्रथमं वारद्वयं यावत् मध्याह्नपर्यन्तं कक्ष्या प्रचलिष्यति। सामान्यविरामभिन्नः शनिवासरोपि प्रवृत्तिदिनत्वेन परिगणितः। छात्रान् विविधगणान् कृत्वा कक्ष्या प्रचलति। प्रतिगणं दिनत्रयं अनुस्यूततया विद्यालयमागन्तुम् अनुमतिरस्ति।
भिन्नशेषियुक्ताः छात्राः प्रथमसत्रे विद्यालयं नागच्छेयुः। तेषां कृते अधिजालकक्ष्या प्रचलिष्यति। छात्राणां स्वास्थ्यसंरक्षणाय सर्वाणि कार्याणि शिक्षा-स्वास्थ्य-गृह-तद्देशप्रशासनविभागैः सम्भूय कृतानि वर्तन्ते।"
https://navavani.org.in/wp/archives/16157,फेस् बुक्क् इतः परं मेट्टा इति नाम्ना प्रवर्तिष्यते। नूतनसंघस्य नाम मार्क् सुक्कर् बर्ग् महाशय ख्यापितवान्।,"मातृसंघस्य नाम परिवृत्य मेट्टा इति नाम्ना फेस् बुक्क् इतः परं वर्तिष्यते। अधुना उपयुज्यमानाः फेस् बुक्क्, इन्स्टाग्रां, वाट्साप् इत्यादिषु नामपरिवर्तनं न भवेदिति मुख्य़ निर्वाहकः मार्क् सक्करबुक्क् महाशयः निगदितवान्। संघस्य अभिज्ञा उत्पन्नेन सम्बद्धः इत्यतः फेस् बुक्क् प्रवर्तनानि सुरक्षितानि कर्तुम् इयं व्यवस्था आयोजिता।
अस्य उपयोगक्रमादिकं निरीक्ष्य दुरुपयोगः स्थगितुम् अनेन साध्यं भवति। विविधाः साङ्केतिकविद्याः एकस्मिन् चत्वरे आनेतुमेव उद्यमः इति सक्कर्बुर्ग् महाशयेन उक्तम्।"
https://navavani.org.in/wp/archives/16153,मुल्लप्पेरियार् सेतुबन्धे जलमानं १३८ पादपरिमितं कर्तुं तमिल् नाटु राज्यं सन्नद्धतां प्राकटयत्।,"तिरुवनन्तपुरम्- मुल्लप्पेरियार् सेतुबन्धे जलमानं १३८ पादपरिमितं करिष्यतीति तमिल् नाटु राज्येन सम्मतिमदात् इति केरल-जलविभव विभागमन्त्री रोषी अगस्टिन् वर्यः प्राकथयत्। यदा सेतौ जलं १३८ पादपरिमितं प्राप्नोति तदा बहिःनिस्सरणिद्वारा जलं प्रवाहयितुं तमिल् नाटु राज्यं ह्यस्तने निरणयत् इत्यपि मन्त्री अवदत्।
सेतौ जलं १३७ पादपरिमितं कर्तव्यम् इत्यासीत् केरलस्य आवेदनम्। २०१८ तमे वर्षे सर्वोच्चन्यायालयेनापि सूचितं यत् सोतौ जलमानं १३९.९९ पागपरिमितं स्यादिति। अद्यतनीया अवस्था ततोपि गौरवतरा इति केरलेन सूचितम्। अतः सेतोः जलं यावच्छक्यं तमिल् नाटु राज्येन नेतव्यमिति अवलोकनाधिवेशने केरलेन आवेदितम्।"
https://navavani.org.in/wp/archives/16109,"राज्यस्तरीयः चलच्चित्रपुरस्कारः घोषितः। जयसूर्यः श्रेष्ठ‌ः नटः, अन्ना बेन् श्रेष्ठा नटी।","तिरुवनन्तपुरम्- एकपञ्चाशत्तमः कैरलीयचलच्चित्रपुरस्काराः घोषिताः। वेल्लम्, द एस्सेन्ष्यल् ड्रिङ्क् इति चलच्चित्रयोः नायकः जयसूर्यः श्रेष्ठनटत्वेन चितः। कप्पेल इति चलच्चित्रे नायिका अन्ना बेन् श्रेष्ठा नटी इति पुरस्कृता।
ग्रेट् इन्ड्यन् किच्चण् उत्तमं चलच्चित्रम् इति घोषितम्। सिद्धार्थ् शिवः एन्निवर् इति चित्रद्वारा श्रेष्ठः निदेशकोभवत्।
श्रेष्ठः स्वभावनटः सुधीष्, स्वभावनटी श्रीरेखा, नवागतनिदेशकः मुहम्मद् मुस्तफा च। तिङ्कलाय़्च निश्चयम् इति चलच्चित्रं द्वितीयस्थानमवाप्तम्। बालनटः निरञ्जन्, बालनटी अरव्या शर्मा च भवति।
श्रेष्ठः पटकथाकारः जियो बेबी, गायिका नित्या मामन्, गायकः षहबास् अमन् च चितः।"
https://navavani.org.in/wp/archives/16093,विख्यातः कैरलीचलच्चित्रनटः नेटुमुटि वेणु वर्यः दिवमगात्।,"तिरुवनन्तपुरम्- भारतीय चलच्चित्ररङ्गे लब्धप्रतिष्ठः नटः नेटुमुटि वेणु वर्य़ः निर्यातः। स ७३ वयस्कः आसीत्। तीव्रेण रोगेण अनन्तपुर्यां निजीयचिकित्सालये प्रवेशितः आसीत्।
पञ्चशताधिकेषु चलच्चित्रेषु विविधानि कथापात्राणि अनेन अनश्वराणि कृतानि। द्विवारं देशीयपुरस्कारं द्विवारं राज्यपुरस्कारं च अवाप्तवानयम्। न केवलम् अभिनेता अपि तु पटकथाकारः निदेशकः इत्यादिरूपेणापि चलच्चित्ररंगे स्वप्रतिभां प्रकटितवानयम्।"
https://navavani.org.in/wp/archives/16069,बेन्यामिन् महोदयाय वयलार् पुरस्कारः घोषितः।,"तिरुवनन्तपुरम्- अस्मिन् वर्षे वयलार् रामवर्मा पुरस्काराय विख्यातः आख्यायिकाकारः बेन्यामिन् वर्यः चितः। मान्तलिरिले २० कम्यूणिस्ट् वर्षङ्ङल् इति नोवल् एव तं पुरस्काराय अर्हमकरोत्।
एकलक्षं रूप्यकाणि काचशिल्पश्च पुरस्कारे अन्तर्भवतः।
वयलार् रामवर्मा वर्यस्य चरमदिनभूते ओक्टोबर् १७ दिनाङ्के तिरुवनन्तपुरे आयोज्यमाने समारोहे पुरस्कारदानं निश्चितं भवति।"
https://navavani.org.in/wp/archives/16067,विद्यालयोद्घाटनसम्बन्धिनी मार्गरेखा सार्वजनीनशिक्षा–तथा स्वास्थ्यमन्त्रिभ्यां मुख्यमन्त्रिणे दत्ता।,"तिरुवनन्तपुरम्- अध्यापकैः रक्षाकर्तृभिः छात्रैश्च पालनीयानां मानदण्डानां संक्षिप्तरूपं भवति एषा मार्गरेखा। सार्वजनीनशिक्षा सचिवः श्री ए पि एं मुहम्मद् हनीष् तथा सार्वजनीनशिक्षानिदेशकः डो जीवन् बाबू इत्येतौ सन्निहितावास्ताम्।
नवम्बर् प्रथमे दिने विद्यालयेषु उद्घाट्यमानेषु कोविड् सम्बन्धीनि निर्देशानि मार्गरेखायामन्तर्भवन्ति। विद्यालयेषु शुचिकर्म छात्राणां सुरक्षां च अधिकृत्य विविधेषु तलेषु आयोजनीयानाम् अधिवेशनानां विषयान् मार्गरेखायां प्रतिपादयति।
प्रथमसोपाने कक्ष्याः प्रातरेव क्रमीक्रियन्ते। छात्राणां संख्याक्रमीकरणाय छात्रान् विविधसङ्घान् करिष्यति। सर्वे अध्यापकाः अनध्यापकाश्च कोविड् वाक्सिनस्य मात्राद्वयमपि स्वीकुर्युः। विद्यालयतलेषु सहायकसंघम् आयोजयिष्यति। विशदां मार्गरेखाम् अचिरेण प्रकाशयिष्यति।"
https://navavani.org.in/wp/archives/16064,केरलेषु कलालयानां प्रवर्तनम् अद्य पुनरारभ्यते।,"तिरुवनन्तपुरम्- कोविड् व्यापनं स्थगयितुं सार्धैकवर्षं यावत् पिहिताः कलालयाः पुनः प्रवर्तनसज्जाः जायन्ते। यद्यपि कोविड् व्यापनं नाकुञ्चितं तथापि बहुकालं यावत् कालालयानां पिधानं नोचितम् इति सर्वकारस्य निर्णयः एव कलालयानां पुनरनावरणे निदानमभवत्।
वृत्तिविषयककलालयानभिव्याप्य सर्वे कलालयाः इतः परं शनैः प्रवर्तनसज्जाः जायेरन्। आदौ अन्तिमवर्षछात्राणां कृते एव कक्ष्याः भविष्यन्ति। क्रमशः सर्वेषां छात्राणां कृते साधारणरीत्या कक्ष्या प्रचलिष्यति।
अध्यापकानां रक्षाकर्तृणां तथा छात्रसंघटनानां च सहकरणेन कलालयानां प्रवर्तनं भविष्यति। सुरक्षाकार्ये नितान्तजागरूकता जायेत।"
https://navavani.org.in/wp/archives/16044,संस्कृतं मानविकतायाः भाषा- महापौरा आर्या राजेन्द्रन्।,"तिरुवनन्तपुरम्- तिरुवनन्तपुरं मण्डलस्तरीयं संस्कृतदिनाचरणम् उद्घाटयन्ती महापौरा आर्या राजेन्द्रन् वर्या अवोचत् यद् संस्कृतं मानविकतायाः भाषा इति। तया इदमपि निगदितं यत् सर्वासां संस्कृतीनां स्वीकारः केरलीयैः कृतः। तत्र विविधाः भाषाः स्वत्वरूपेण स्वीकृत्य केरलीयाः मातृभाषां पर्यपोषयन्। संसकृतद्वारा स्वायत्तीकृतान् मानविकतासन्देशान् सर्वेषु प्रचारयितुं अध्यापकाः शक्ताः भूयासुः इत्यपि तया निगदितम्।
एस् सी इ आर् टी निदेशकः डो जे प्रसाद् वर्यः मुख्यभाषणमकरोत्। शिक्षा उपनिदेशकः सन्तोष् वर्यः आध्यक्ष्यं व्यदधात्। सार्वजनीनशिक्षा निदेशकः के जीवन् बाबु वर्यः संस्कृतदिनसन्देशं व्याहरत्। डो टी डी सुनीतिदेवी मुख्यातिथिः आसीत्। श्री एस् श्रीकुमार्, मण्डलशिक्षाधिकारिणः श्री बाबू, के सियाद्, जे सिन्धू एते आशंसामर्पयन्।
बी सुनिल् कुमार् स्वागतम् सुचित्रा एस् नायर् कृतज्ञतां च व्याहरताम्। आशशंस।"
https://navavani.org.in/wp/archives/16038,संस्कृतस्य जागरणं संस्कृतशिक्षकैः स्वायत्तीकर्तुं शक्यते इति श्रीमती डोः टि डि सुनीतिदेवीमहाभागा।,"*पालक्काट् :-संस्कृत अक्कादमिक संस्थायाः दायित्वे पालक्काट् जनपदस्तरीय संस्कृतमासाचरणसमापनसभा समायोजिता। संस्कृतस्य जागरणं संस्कृतशिक्षकैः स्वायत्तीकर्तुं शक्यते इति श्रीमती डोः टि डि सुनीतिदेवीमहाभागा स्वीयोद्घाटनभाषणेऽब्रवीत् । संस्कृतकथनेनैव संस्कृतपठनस्य पाठनस्य च आवश्यकतां समाजस्य पुरतः सगौरवं उपस्थापयितुं शक्नुमः इति पण्डितरत्नं डोः पि के माधवम् महाभागोऽवदत्। पालक्काट् डि डि इ श्री कृष्णन् महोदयः कार्यक्रमे अध्यक्षपदमलङ्कृतवान्। डि जि इ श्री जीवन् बाबू ऐ ए एस् महोदयः सन्देशमदात् । अक्कादमिक कौण्सिल् राज्यस्तरीय कार्यदर्शी श्रीकुमार् महोदयः सन्देशमदात्।
संस्कृत पटकथाकृत् डोः श्री महेष् बाबू एस् एन् महोदयः विशिष्टातिथिः आसीत् । जनार्दन महाशयः जनपद स्तरीय प्रतियोगिता विजेतृणां घोषणां कृतवान्।
पालक्काट् डि इ ओ श्रीमति राजम्मा महाशया , ओट्टप्पालं डि इ ओ श्री षाजिमोन् महाशयः मण्णार्क्काट् डि इ ओ रघूनाथ महाशयः शिक्षकप्रतिनिधिः श्री पि पद्मनाभमहाशयः च आशंसाभाषणं कृतवन्तः। चन्दना पद्यं, वरदागानं, श्रीदेवन् सि अष्टपदीं च आलप्य मेलनस्य गरिमामवर्धयत्। एं वि नारायणन् कुट्टि महाशयः श्री एस् भास्करः महोदयः, श्रीमति स्मृती, श्री सैजु जोर्ज इत्येते स्वाभिमतान् प्रकटितवन्तः । १२ उपजनपदेभ्यः संस्कृतशिक्षकाः भागं स्वीकृतवन्तः। उपजनपदस्तरीय शैक्षणिक अधिकारिणः अपि भागं स्वीकृतवन्तः।"
https://navavani.org.in/wp/archives/16035,भूतपूर्वः मुख्यसचिवः सि-पि- नायर् वर्यः निर्यातः।,"तिरुवनन्तपुरम्- केरलराज्यस्य मुख्यसचिवचरः तथा विख्यातः साहित्यकारश्च सि-पि- नायर् वर्यः दिवंगतः। स ८१ वयस्कः आसीत्। राज्यसर्वकारस्य विविधेषु प्रधानविभागेषु सचिवरूपेण कर्म कृतवानयम्। १९६२ वर्गे ऐ ए एस् पदवीं प्राप्तवानयम् बहुकालं यावत् अनन्तपुर्यां विश्रामजीवनं नयन्नासीत्।
प्रशासनपरिष्करणायोगः देवस्वम् आयुक्तः इत्यादि धुरामावहत्। सेवानुभवाः हास्यकथाश्चाभिव्याप्य नैकान् ग्रन्थान् रचितवानयम्।
वृत्तिकालं सम्पूर्णम् अत्याचारान् विरुध्य स्थितवानयम्। ओट्टप्पालम् उपमण्डलाधिकारिरूपेण सोवां प्रविष्टोयं मुख्यसचिवपदवीतः विरराम।"
https://navavani.org.in/wp/archives/16031,संस्कृतसप्ताहाचरणं- समापनसभा।,"तृशूर्- तृशूर् मण्डलस्तरीय संस्कृतसप्ताहस्य समापनसभा २०२१ सेप्तम्बर् ३० दिनाङ्के सायं त्रिवादने सम्पन्ना। तृशूर् मण्डलस्य शिक्षा उपनिदेशकस्य टी वी मदनमोहनस्य आध्यक्ष्ये समायोजिता सभा केरल राजस्वविभागमन्त्रिणा के राजन् वर्येण उद्घाटिता। सार्वजनीनशिक्षानिदेशकः के जीवन् बाबु वर्यः मुख्यसन्देशं प्रास्तौत्।
संस्कृतविभागस्य विशेषाधिकारिणी डो टी डी सुनीतिदेवी वर्या संस्कृतदिनसन्देशं प्रस्तुतवती।
संस्कृतभारत्याः अखिलभारतीयशिक्षणप्रमुखः तथा केन्द्र-साहित्य-अक्कादमी पुरस्कारजेता च डो-एच्-आर्- बिश्वास् वर्यः मुख्यप्रभाषणं व्यदधात्।
समारोहेस्मिन् प्रतिकृतिः इति संस्कृतचलच्चित्रस्य नेपथ्यप्रवर्तकानां समादरणमपि सम्पन्नम्। चलचित्रस्य कथा पटकथा निदेशनादिकं निरूढवन्तं डो-निधीष् गोपीवर्यं प्रशस्तः गानरचयिता बी-के- हरिनारायणन् वर्यः समादरितवान्। तृशूर्, चावक्काट्, इरिङ्ङालक्कुटा शिक्षामण्डलाधिकारिणः तथा संस्कृतसमितेः राज्यस्तरीय कार्यदर्शिणः एस्-श्रीकुमारस्य च सान्निध्यमभवत्।
समारोहे तृशूर् मण्डलस्य उपमण्डलशिक्षाधिकारिणः आशंसामार्पयन्। श्री बिजू केडी स्वागतं श्री जीस् वर्गीस् कृतज्ञतां च व्याहरताम्।"
https://navavani.org.in/wp/archives/16017,"जानपदसेवा परीक्षापरिणामः, शुभं कुमारः प्रथमश्रेणीमवाप्तवान्। षष्टश्रेणीं मीरा नामिका केरलीया अवाप","नवदिल्ली- जानपदसेवा परीक्षापरिणामः घोषितः। शुभं कुमारः प्रथमश्रेणीमवाप्तवान्। जागृति अवस्ती द्वितीयश्रेणीं तथा अङ्किता जयिन् तृतीयश्रेणीं च प्राप्तवत्यौ। तृशूर् देशीया के मीरा षष्टश्रेणीम् अवाप्तवती।आद्यतः षट्सु श्रेणिषु पञ्चश्रेण्यः वनिताः स्वायत्तीकृताः
७६१ परीक्षार्थिनः जानपदसेवायै योग्यतामवाप्ताः। एषु १६ केरलीयाः सन्ति।"
https://navavani.org.in/wp/archives/16014,द्वितीयस्तरछात्राः अपि नवागताः।८.०७ लक्षं छात्राः प्रथमतया विद्यालयं प्राप्नुवन्ति।,"तिरुवनन्तपुरम्- नवम्बर् मासे विद्यालयेषु प्रवर्तमानेषु नवागतरूपेण ८०८८०२ छात्राः विद्यालयमागमिष्यति। अस्मिन् वर्षे प्रथमद्वितीयवर्गौ नवागतसूचिकायामेव परिगणयति। गतवर्षे एकदिनमपि विद्यालयेषु कक्ष्याः न प्रचलिताः। अत एव एते नवागता इति निर्णीताः।
गतवर्षे प्रथमवर्गे ३०२२८८ छात्राः प्रविष्टाः। अस्मिन् वर्षे तु ३०५४१४ छात्राः सन्ति। एते सार्वजनीनविद्यालयेषु प्रविष्टाः। निजीयविद्यालयेषु प्रविष्टानां संख्या अपि योजयते चेत् नवागतानां संख्या सार्धषट्लक्षमतिक्राम्यति। अस्मिन् वर्षे प्रथमकक्ष्यायां प्रविष्टानां संख्या इतः पर्यन्तं प्रविष्टसंख्यामपेक्ष्य उन्नता भवति।
२०१८-१९ वर्षादारभ्य एव सार्वजनीनविद्यालयेषु छात्राणां संख्या वर्धमाना दृश्यते।"
https://navavani.org.in/wp/archives/15961,केरलेषु विद्यालया‌ः नवम्बर् प्रथमदिनाङ्कादारभ्य पुनःप्रवर्तिष्यन्ते।,"तिरुवनन्तपुरम्- केरलराज्ये काविड् भीत्या पिहिताः विद्यालयाः नवम्बर् प्रथमे दिनाङ्के पुनरुद्घाटयिष्यन्ति। सार्धैकवर्षानन्तरमेव एते प्रवर्तनसज्जाः भवन्ति। मुखियमन्त्रिणः पिणरायि विजयस्य आध्यक्ष्ये समायोजिते कोविड् अवलोकनाधिवेशने एवायं निर्णयो जातः।
विद्यालयानाम् उद्घाटनमनुबन्ध्य मार्गनिर्देशः, केषु केषु कक्ष्यासु अध्ययनम् आरभेत इत्यादि विषयेषु निर्णयः अनन्तरं भविता।
प्राथमिकस्तरे विद्यालयानां प्रवर्तनं न भविता इति सूचना विद्यते। नवमकक्ष्यायाः आरभ्य अध्ययनं भविता इति निर्णयः विद्यते।"
https://navavani.org.in/wp/archives/15958,लोचनम् -२०२१ अध्यापकशक्तीकरणकार्यक्रमः।,"चालक्कुटि- चालक्कुटि संस्कृतम् अक्कादमिकसमितेः नेतृत्वे लेचनम् २०२१ इति शिक्षकप्रबलीकरणकार्यक्रमस्य उद्घाटनं सेप्तम्बर् १८ दिनाङ्के शनिवासरे समायोजितं वर्तते। प्रतिमासं विविधविषयानधिकृत्य प्रगद्भानां दश वर्गाः अस्यां प्रपाठावल्यां भविष्यन्ति। प्रथमवर्गः कालटि श्रीशङ्कराचार्य-संस्कृतविश्वविद्यालये संस्कृतसाहित्य विभागाध्यक्षः डो वी आर् मुरलीधरवर्यः नेष्यति। केरलीयकलाः संस्कृतं च इति विषये एव वर्गः चालयति। इरिङ्ङालक्कुट शिक्षामण्डले अन्तर्भूतानां चालक्कुटि, माल, कोडुङ्ङल्लूर्, इरिङङालक्कुटा, उपमण्डलस्थानां एल् पी, यु पि, हैस्कूल् विभागशिक्षकाणां तथा संस्कृतप्रेमिणां च प्रयोजकरूपेणैव लोचनम् २०२१ क्रमीकृतम्। एतेभ्यः चतुर्भ्यः उपमण्डलेभ्यः सर्वे अध्यापक प्रथमवर्गादारभ्य अस्यां प्रपाठावल्यां भागं गृह्णन्तु इति इरिङ्ङालक्कुटा विद्याभ्यासमण्डलस्थः संस्कृतसमितेः कार्यदर्शी श्रीमान् बिजु के डि अभिवेदयति।"
https://navavani.org.in/wp/archives/15953,सर्वेच्चन्यायालयस्य निर्णयानन्तरं विद्यालयानां प्रवर्तनं कदा पुनरारभ्यते इति प्रख्यापनं भविष्यति।,"तिरुवनन्तपुरम्- सर्वोच्चन्यायालयस्य निर्णयमनुसृत्य राज्ये विद्यालयानां प्रवर्तनतिथिः निर्णेष्यते इति केरलशिक्षामन्त्री वी शिवन् कुट्टिवर्यः अवदत्।
साङ्केतिकसमितेः अभिवेदनानुसारं विद्यालयानां प्रवर्तनाय अनुमतिरस्ति। अतः प्रवर्तनतिथिः मुख्यमन्त्रिणा प्रस्तोष्यते इत्यपि मन्त्री अवदत्। विद्यालयप्रवर्तनात् पूर्वं छात्रेभ्यो वाक्सिनदानस्य आवश्यकता नास्तीति विदग्धसमितेः सूचना अस्ति। छात्राणां प्रतिरोधशेषिरस्तीति कारणेवैवायं निर्णयः। परं राज्ये विद्यालयप्रवर्तनं विरुध्य कश्चन विभागः तिष्ठतीत्यपि तेन निगदितम्।"
https://navavani.org.in/wp/archives/15902,अध्यापन-अध्ययनप्रक्रियाः नवीकरणीयाः – प्रधानमन्त्री।,"नवदिल्ली- अध्यापन-अध्ययनप्रक्रियाः कालानुसारं नवीक्रियन्ते चेत् एव राष्ट्रे शिक्षायाः श्रेष्ठता विश्वश्रेणीं प्राप्स्यति इति प्रधानमन्त्री नरेन्द्रमोदीवर्यः अवदत्। परिवर्तनानि सहकारितया विवर्धनीयानि इति च शिक्षण् पर्व् इति दौत्यं वीडियो सम्मेलनद्वारा उद्घाटयन् प्रधानमन्त्री व्याहरत्। शिक्षाक्षेत्रे नवीनयोजनानां समारम्भरूपं दौत्यमस्ति शिक्षण् पर्व्।
भारतीय आङ्गिकभाषानिघण्डुः,(श्रवणपरिमितानां कृते)भाषमाणं पुस्तकम्(दर्शनपरिमितानां कृते) सी बी एस् इ मूल्यनिर्णय रूपरेखा, शिक्षकप्रशिक्षण कार्यक्रमः निष्ठा, विद्याञ्जलिः इति जालपुटः इत्यादीनां समारम्भमपि प्रधानमन्त्री निरवहत्।"
https://navavani.org.in/wp/archives/15869,उच्चतरविद्यालयीयाध्यापकानां संघः नवधारा शिॆक्षकदिने गुरुवन्दनं समायोजयत्।,"तिरुवनन्तपुरम्- शिक्षकदिनाचरणस्य भागत्वेन उच्चतरविद्यालयीय शिक्षकाणां संघः नवधारा नामकः आधिजालिकं गुरुवन्दनम् समायोजयत्। सेप्तम्बर् ५ सायं सप्तवादने आयोजिते समारोहे डी जेयिस् वर्यः अध्यक्षः आसीत्। केरलीय शिक्षाविभागमन्त्री वी शिवन् कुट्टि वर्यः समारोहस्य उद्घाटनं निरवहत्।
प्रोफ वी माधवन् पिल्ला वर्यः समारोहे समादृतः अभवत्। राज्यशैक्षिकानुसन्धानप्रशिक्षणपरिषदः निदेशकः डे जे प्रसाद् वर्यः मुख्यभाषणं व्यदधात्। डो पी नारायणन् नम्पूतिरिः, एन् के रामचन्द्रन् वी विजयन् , कृष्णशर्मा, जयमेहनगुरुक्कल्, वी श्रीकण्ठन्, एस् श्रीकुमार् प्रभृतयः आशंसाभाषणमकुर्वन्। स्टैजू, शालिनी,मञ्जू प्रभृतयः अध्यापकाः कार्यक्रमस्य प्रयेक्तारः आसन्। डो उल्लास् वर्येण स्वागतभाषणं तथा श्रीजित् वर्येण कृतज्ञतां च व्याचक्रतुः।"
https://navavani.org.in/wp/archives/15886,महाजनानां सान्निद्ध्येन प्रभाषणेन च इरिञ्ञालक्कुटा विद्याभ्यासजिल्लायाः संस्कृतदिनाचरणं सुसम्पन्नं जातम्।।,"इरिञ्ञालक्कुटा – महाजनानां गुरूणां च सान्निद्ध्येन प्रभाषणेन च इरिञ्ञालक्कुटा विद्याभ्यासजिल्लायाः संस्कृतदिनं सुसम्पन्नं जातम्। कोटुङ्ङल्लूर् नियमसभासामाजिकेन श्रीमता वि. आर्. सुनिल्कुमार महोदयेन समुद्घाटिते सम्मेलने विद्याभ्यासजिल्लाधिकारी श्री एन्.डि. सुरेष् वर्यः अध्यक्षतां निरवहत्। विद्याभ्यासजिल्ला कार्यदर्शी श्री के.डि. बिजुः सर्वेभ्यो स्वागतमर्पयत्।  संस्कृतभारत्याः आगोलसंयोजकः श्री. पि. नन्दकुमारः विशिष्टभाषणं कृतवान्। प्रमुखचलनचित्राभिनेता श्री सुनिल् सुखदा वर्यः, राज्यस्तरीयसंस्कृत कौम्सिल् अध्यक्षः श्री एस्. श्रीकमारः च सन्निहितौ आस्ताम्।  चिन्मयासंस्थायाः प्रवर्तकः स्वामी शारदानन्दसरस्वतिवर्यः संस्कृतदिनसन्देशं प्रदत्तवान्।
प्रतिकृतिः इति नूतनसंस्कृतचलनचित्रस्य संविधायकः डो. निधीष् गोपि , निर्माता श्री प्रशान्तः च अस्मिन् सम्मेलने विशिष्टाभिनन्दनेन समादृतौ। एन्.एन्. रामः, एम्.वि. विवेकः, के.आर् रामचन्द्रः, पि.एस्. उण्णिकृष्णः, पि.पि. प्रतापन्, के. श्रीदेवी च भाषणमकुर्वन्। अभिनव् वि.जी, निरञ्जन् सजीव् नामकौ छात्रौ संस्कृतगानं आलपितवन्तौ।"
https://navavani.org.in/wp/archives/15866,"अद्य अध्यापकदिनम्, सेवानिरतान् अध्यापकान् समादरिष्यामः।","तिरुवनन्तपुरम्- अद्य सेप्तम्बर् ५ दिनाङ्कः। अयं दिवसः शिक्षकदिवसत्वेन आराष्ट्रम् आचर्यते। राष्ट्रपतिचरस्य डो एस् राधाकृष्णन् वर्यस्य जन्मदिवसमेव शिक्षकदिनत्वेन निश्चितम्।
केरलसर्वकारेण प्रतिवर्षम् अस्मिन् दिने विशिष्टसेवापुरस्कारेण राज्यस्थाः शिक्षकाः आद्रियन्ते। अस्मिन् वर्षेपि प्राथमिकस्तरे १४, उच्चविद्यालये १४, उच्चतरविद्यालये ७, वि एच् एस् इ तले ५ च अध्यापकेभ्यो विशिष्टसेवापुरस्काराः घोषिताः।
सर्वेभ्यो अध्यापकेभ्यो शुभशंसाः।"
https://navavani.org.in/wp/archives/15853,"केरलेषु अचिरेणैव विद्यालयानां प्रवर्तनं पुनरारप्स्यति, विदग्धसमितिं नियोक्ष्यति इति शिक्षामन्त्री।","तिरुवनन्तपुरम्- राज्यस्थाः विद्यालयाः अचिरेणैव प्रवर्तनसज्जाः भविष्यन्ति। तदर्थं प्रायोगिकतां निरीक्षितुं विदग्धसमितिं नियोक्ष्यतीति शिक्षामन्त्रिणा वी शिवन् कुट्टि वर्येण निगदितम्।
समितेः अभिवेदनं परीक्ष्य मुख्यमन्त्रिणा साकं चर्चां च विधास्यन्नेव निर्णयः स्वीकरिष्यति।
राज्ये कोविड् रोगव्यापनस्य आधिक्ये आशङ्का नावश्यकी। रविवासरे पिधानं तथा रात्रौ निरोधनाज्ञां च विहाय विद्यालयान् पुनरुद्घाट्य जनजीवनं साधारणरूपेण नेतुं शक्यते इति मुख्यमन्त्रिणा समायोजिते अधिवेशने अन्ताराष्ट्रतले विदग्धाः निर्दिशन्ति स्म। तदनुसारमेव शिक्षामन्त्रिणः प्रस्तावना।"
https://navavani.org.in/wp/archives/15847,संस्कृत दिनाचरणम्- पालक्काट्।,"पालक्काट्र – लसंसकृताद्ध्यापकफेडरेषन् संस्थायाः दायित्वे पालक्काट् जनपदस्तरीय संस्कृत दिनाचरणम् समायोजितम्। भारतीयसंस्कृतेः प्रत्यभिज्ञानं संस्कृत पठनेन स्वायत्तीकर्तुं शक्यते इति उत्तराखण्डराज्यस्थ केन्द्रीय संस्कृत विश्वविद्यालयस्य वैदिकविभाग प्राध्यापकः डोः अमन्दमिश्रमहोदयः स्वीयोद्घाटनभाषणेऽब्रवीत् । संस्कृतं संस्कृतेनैव पठनस्य पाठनस्य च आवश्यकतां अधिकृत्य केरलसर्वकारीय महाविद्यालयीय ज्योतिषविभागस्थ प्राध्यापकः डोः सुधीष् ओ एस् महाभागोवदत्। पालक्काट् डयट्संस्थायाः प्राचार्यः श्री के एन् सोमराज महाशयः विशिष्ठातिथि रूपेणोपस्थितः। श्री अनिल् कोन्नेलिक्कल् महोदयेन विरचितं मञ्जुभाषिणीति गीतं आलप्य मेलने प्रकाशितम्। केरलसंसकृताद्ध्यापकफेडरेषन् संस्थायाः प्रान्तीयाध्यक्षः श्री पि पद्मनाभः महाशयः, प्रान्तीयोपाध्यक्षः श्री के के राजेष् महोदयः, जनपदाध्यक्षः श्री एस् भास्करः, श्रीमति रचिता, श्रीमति सुजाता, श्रीमति राखी इत्येते स्वाभिमतान् प्रकटितवन्तः । १२ जनपदेभ्यः संस्कृतशिक्षकाः भागं स्वीकृतवन्तः। जनपदस्तरीय शैक्षणिक अधिकारिणः अपि भागं स्वीकृतवन्तः।
सम्पादकः राजकृष्णः।"
https://navavani.org.in/wp/archives/15836,प्रतिकृतिः।,"डो. निधीष् गोपी वर्येण प्रस्तुतं प्रतिकृतिः इति चलच्चित्रं हृद्यं कञ्चन दृश्यानुभवम् अस्मभ्यं ददाति। चलच्चित्रस्यास्य कथा, पटकथा, सम्भाषणं, गीतानि, निदेशनं च डो. निधीष् गोपीवर्येण समासादितम्। संस्कृतमजानानां साधारणानामपि अवगमनार्थं ललिता शैली अत्र स्वीकृता वर्तते। चलच्चित्रमिदं पश्यन्तः वयम् अजानाना एव होराद्वयं पर्यवस्यति। अस्माकं भाषणशैल्यां संस्कृते भाषमाणे एषा मलयालभाषा वेति सन्देहः प्रेक्षकाणां मनसि जायेत। कथा पटकथा सम्भाषणं गीतानि अभिनयश्च उत्कृष्टानि एव।
प्रसाद् मल्लिश्शेरीवर्यस्य रामकृष्णः, निपिन् उण्णी वर्यस्य आदित्यः, चिन्मयी रवि वर्यायाः उत्तरा अखिल् वेलायुधस्य दिनेशः इत्यादीनि कथापात्राणि मनसि निहितानि सन्ति। सुनिल् सुखदा वर्यस्य केशवन् नायर् इति पात्रमपि अत्युत्तमं भवति।
संस्कृतभाषोपासकानाम् एतादृशम् अधिकव्यययुक्तं प्रवर्तनं श्लाघनीयं प्रोत्साहनीयं च भवति खलु। तदस्माकं कर्तव्यमेव। दृश्यकाव्यमिदं जनाः परमतः पश्येयुः। तद्वारा संस्कृतम् अस्माकं सर्वेषां भाषा इति प्रतीतिः जनमनसि जायेत।
चलच्चित्रस्यास्य रङ्गे नेपथ्ये च प्रवर्तितेभ्यः सर्वेभ्यः शुभाशंसाः।"
https://navavani.org.in/wp/archives/15806,अद्य श्रीनारायणगुरुजयन्ती।,"तिरुवनन्तपुरम्- नवोत्थाननायको योगिवर्यः नारायणगुरुदेवः युक्तिभद्रतां द्रढीकृतवान् महान् योगी आसीत्। जाति-धर्मभेदानुसारं जनेषु उच्चनीचत्वं संस्थापिते समाजे देवदूत इव समागतवान् गुरुदेवः। सिंहमासे शतभिषक् नक्षत्रे भूजातस्य अस्य जयन्ती प्रतिवर्षं सिंहमासे शतभिषक् नक्षत्रदिने एव समाचरन्ति। अतः दिवदर्शिकानुसारं निश्चिते वासरे आचरितुं न शक्यते।
एका जातिः एको धर्मः एको देवः मनुष्याणाम्, धर्मः यःकोपि भवतु, मानवस्य उत्कृष्टता एव मुख्या, मनुष्याणां मनुष्यत्वं जातिर्गोत्वं यथा गवि इत्यादिभिः उद्घोषणैः स जनान् उदधारयत्।
अस्य महाशयस्य जयन्तीसमारोहे सर्वेभ्यो शुभाशयाः"
https://navavani.org.in/wp/archives/15758,श्रीमान् एस् श्रीकुमारः सार्वजनीनशिक्षाविभागे संस्कृत अक्कादमिक समितेः राज्यस्तरीय कार्यदर्शी।,"तिरुवनन्तपुरम्- सार्वजनीनशिक्षाविभागे संस्कृतस्य कृते मण्डलस्थलेषु उपमण्डलस्थलेषु च संस्कृत अक्कादमिक समितेः प्रवर्तनानि प्रचलन्ति वर्तन्ते। एषां संयोजकत्वेन राज्यस्तरे एकः कार्यदर्शी विद्यते। अस्मिन् वर्षे एतस्मिन् कार्यदर्शिपदे तिरुवनन्तपुरं देशस्थः श्रीमान् एस् श्रीकुमारः चितो वर्तते।
एष महोदयः तिरुवनन्तपुरं मण्डले पारश्शाल उपमण्डले कारक्कोणं पी.पी.एम्. उच्चविद्यालये संस्कृतशिक्षकः भवति। बहुकालं यावत् स मण्डले उपमण्डले च कार्यदर्शिपदे प्रवर्तनं कुर्वन्नासीत्।
राज्य शैक्षिकानुसन्धान प्रशिक्षण परिषदः प्रशिक्षणकार्यक्रमे विशेषज्ञः, पाठपुस्तककर्मशालायां अङ्गं नववाणी सम्पादकसमित्यङ्गम् इत्यादिषु अस्य प्रवर्तनं बहूपकारकमस्ति। कैट् विक्टेस् नालिकाद्वारा विद्यालयीयछात्राणां कृते ओण्लैन् कक्ष्या अपि अनेन गृहीता।
राज्यस्तरीय संस्कृतसमित्याः कार्यदर्शिपदं प्राप्तस्य श्रीकुमारस्यलकृते नववाणि संघस्य अभिनन्दनानि।"
https://navavani.org.in/wp/archives/15753,महाबलिप्रशस्तिगीतं संस्कृतेsपि।,"कोल्लम्- श्रावणोत्सवकाले केरलीयानां मावेलिप्पाट्ट् इति महाबलिप्रशस्तिगीतं संस्कृतेन गायन्त्यौ द्वे बालिके जनानां मनांसि हठादाकर्षतः। माबलिशासनकाले देशे मानवास्सर्वे समाना एव इति अद्वैतायाः अतिथेश्च गानं श्रुत्वा मलयालभाषाकुतुकिनः चकितचित्ताः जायन्ते।
अद्वैता अतिथी च युगलबालिके स्तः। दशमकक्ष्या छात्रे भवतः एते। पालक्कुलङ्ङर भगिन्यौ इति प्रथिते एते। संगीते अतुल्यप्रतिभे एते अस्मिन् वर्षे संस्कृतमावेलि गानेन साकं जनान् अभिमुखीकुर्वतः।
एरणाकुलं जिल्ला शिक्षकप्रशिक्षण संस्थायाम् अध्यापकत्वेन वृत्तिं कुर्वन् वृत्तिविरतः मुत्तलपुरं मोहन्दास् वर्यः एव मावेलिगानं संस्कृतेन अनूदितवान्।
 
Video… Click here"
https://navavani.org.in/wp/archives/15722,केरले एकादशकक्ष्या प्रवेशाय नामाभिलेखनम् आगस्त २४ प्रभृति।,"तिरुवनन्तपुरम्- एकादशकक्ष्या(प्लस् वण्) प्रवेशाय नामाभिलेखनम् अस्मिन् मासे २४ तमे दिनाङ्के प्रारभते। प्रक्रियेयं जालाधारिता भवति। पूर्वं श्वः समारम्भाय निश्चितं परन्तु तन्त्रांशस्य परिष्करणाय समयम् अपेक्षितम् इत्यतः स निर्णयः परिवर्तितः। ओणोत्सवात् परं परिष्कृतः तन्त्रांशः उपलब्धः स्यात् इत्यतः २४ तमे दिनाङ्के निश्चितम्।
कस्मिन्नपि क्रमे छात्राः न्यूना चेत् स क्रमः परिवर्त्य अन्यस्मै मण्डलाय दीयते। यत्र छात्रानुपातिकत्वेन क्रमाधिष्ठानं नास्ति चेत् तत्र अतिरिक्ततया अधिष्ठानं परिकल्प्यते।"
https://navavani.org.in/wp/archives/15682,उदूढसुरक्षया राष्ट्रम् अद्य ७५ तमं स्वतन्त्रतादिवसम् आचरति।,"नवदिल्ली- पञ्चसप्ततितमस्य स्वतन्त्रतादिवसस्य समाचरणाय राष्ट्रं सज्जमभवत्। रविवासरे प्रातः सार्धसप्तवादने लोहितदुर्गे प्रधानमन्त्री नरेन्द्रमोदीवर्य राष्ट्रियध्वजम् आरोपयिष्यति। केन्द्रियमन्त्रिणः विविधाः सेनामेधावयश्च भागं गृहीष्यन्ति।
भीषायाः भूमिकायां दृढा सुरक्षा राजधान्यां परिकल्पिता। लोहितदुर्गं बहिः स्थित्वा वीक्षितुम् अशक्यरूपेण भारवाहियानैः आच्छादितं वर्तते। पुरातनदिल्यां वाणिज्यसंस्थानानि पिहितानि दृश्यन्ते।
सायुधसेनाविभागाः लोहितगुर्गं परितः विन्यस्ताः। प्रातः चतुर्वादनात् दशवादनपर्यन्तं लोहितदुर्गमं परितः रथ्यायां वाहनानि निरुद्धानि।"
https://navavani.org.in/wp/archives/15679,– संस्कृतचलचित्रं- मधुभाषितम्- संस्कृतदिने समारभते।,"तिरुवनन्तपुरम्- विश्वाभिलेखमुपलक्ष्य निर्मीयमाणस्य संस्कृतचलचित्रस्य मधुभाषितम् इत्यभिधस्य चित्रीकरणं राष्ट्रिय संस्कृतदिने (ओगस्त २२ दिनाङ्के) समारभते।SGISFSY PRIDUCTIONS इत्यस्य केतने सान्स्क्रीट् फिलिं सोसैट्टी केरलराज्य चलचित्र विकास निगमस्य(KSFDC) सहयोगेनैव चलचित्रं निर्मीयते। बालकानां कृते निर्मितस्य प्रथम संस्कृतचलचित्रस्य मधुरस्मितस्य निदेशकः सुरेष् गायत्री वर्य एव अस्यापि निदेशकः।
आयुर्वेदस्य महत्वमुद्घोषयतः अस्य चलचित्रस्य गीतानि जालाधारितरूपेण चित्रीक्रियन्ते।
चलचित्रस्यास्य पटकथा प्रसाद् पारप्पुरम् अस्ति। मुत्तलपुरं मोहन् दास्, हरिप्रसाद् कटम्बूर् इत्येतयोः गीतानां संगीतनिदेशनं अरुण् व्लात्ताङ्करा एव।
रेवती, अलीनिया ऐफुना अञ्जना प्रभतयः अभिनेतारः प्रधानकथापात्राणि अवतारयन्ति। चलचित्रमिदं शिशुदिने प्रदर्शनार्थम् उद्दिश्यते।"
https://navavani.org.in/wp/archives/15677,विद्यालयेषु संस्कृतदिनाचरणम्,"तिरुवनन्तपुरम्- अस्मिन् वर्षे श्रावणपूर्णिमातिथिः आगस्त् मासस्य २२ तमे दिनाङ्के भवति। अतः तस्मादारभ्य एकसप्ताहपर्यन्तं राज्यस्थेषु विद्यालयेषु जालाधारितकार्यक्रमाः आयोजनीयाः इति सार्वजनीन-शिक्षानिदेशकः प्रतिवेदयति।
कार्यक्रमे/स्मिन् छात्राणां कृते गानालापः, भित्तिपत्ररचना, चित्ररचना, चित्रकथारचना, पर्यावरणसम्बन्धीनां वस्तूनां संस्कृतनामलेखनम्, शब्दकोषरचना इत्यादयः अन्तर्भवन्ति।
शिक्षा उपमण्डलेषु आगस्त् ३० दिनाङ्काभ्यन्तरे, शिक्षामण्डलेषु सेप्तम्बर् ५ दिनाङ्काभ्यन्तरे कार्यक्रमाः भवेयुः। तत्र अध्यापकानां कृते कथा,कविता,उपन्यासः, पटकथा, समस्यापूरणम् इत्यादिषु मत्सरः आयोजनीयः।
१४ मण्डलेषु सेप्तम्बर् २० दिनाङ्काभ्यन्तरे संस्कृतदिनाचरणम् आयोजनीयम्। राज्यस्तरीयसंस्कृतदिनाचरणम् ओक्टोबर् प्रथमे वारे भविष्यति।
रचनामत्सरार्थं विषयाः-
कथा – एतदेव मम जीवनस्य परिवर्तनम् अकरोत्।
कविता- शुभप्रयाणम्
उपन्यासः- संस्कृतभाषाभिरुचिवर्धनाय उपायाः।
समस्या- स्वस्थं शरीरं च मनोनिवार्यम्।
पटकथा, ह्रस्वचलच्चित्रम् इत्येतयोः विषयन्बन्धनं नास्ति , चलच्चित्रदैर्घ्यं परमतः १५ निमेषाः परिमिताः।"
https://navavani.org.in/wp/archives/15657,ओलिम्पिक्स् क्रीडायां कुन्तास्त्रप्रक्षेप विभागे भारतीयः नीरज् चोप्रः सुवर्णपदकमाप्तवान्।,"टोक्यो- ओलिम्पिक्स क्रीडायां क्रीडकविभागे भारतस्य प्रथमः सुवर्णपदकः कुन्तास्त्रप्रक्षेपे अद्य समागतः। अनेन ओलिम्पिक्स् रंगे सुवर्णपदकमाप्तवान् प्रथमः क्रीडकः भवति नीरज् चोप्रः।
प्रथमे प्रक्षेपे चोप्रः ८७.०३ मीट्टर् दूरे कुन्तास्त्रं क्षिप्तवान्। द्वितीये प्रक्षेपे ८७.५८ मीट्टर् दूरं समासादितवान्।
अस्मिन् विभागे अन्तिमचक्रे प्रविष्टवान् प्रथमो भारतीयश्च भवति नीरज् चोप्रः।"
https://navavani.org.in/wp/archives/15653,ओलिम्पिक्स् होक्की स्पर्धायां भारतेन कांस्यपदकमवाप्तम्।,"टोक्यो- ४१ वर्षानन्तरं पुरुषाणां होक्की स्पर्धायां पदकानुसूच्याम् भारतस्य नाम अङ्कितम्। उद्वेगभरिते मत्सरे जर्मनीराष्ट्रं ५-४ इति क्रीडाङकेन भारतेन पदकमवाप्तम्।
मत्सरस्य प्रथमे परिच्छेदे जर्मनी पुरो/गच्छत्। परन्तु तृतीये परिच्छेदे भारतस्य क्रीडाङ्कद्वयं विजयपथमसूचयत्। भारतस्य हार्दिक् सिंह्, हर्मन् प्रीत् सिंह्, इत्येतयोः सामर्थ्येनैव क्रीडाङकलाभः सञ्जातः।"
https://navavani.org.in/wp/archives/15632,उद्घाटनं नेतृसंघश्च नास्ति कुतिरान् सुरङ्गयोरेकः उदघाटयत्,"तृशूर्- केन्द्रसर्वकारस्य निर्णयस्य पश्चात् कुतिरान् सुरङ्गयोरेकम् उद्घाटितम्। पालक्काट्तः तृशूरं प्रति मार्गस्थः सुरङ्ग एवायम्। शनिवासरे रात्रौ सार्धसप्तवादने तृशूर् मण्डलाधिकारी हरित वि कुमार् महाभागा एव गमनागमनार्थं सुरङगमार्गम् उदघाटयत्। अनेन कोच्ची-कोयम्पत्तूर् राजमार्गे यात्रासमयं न्यूनं भविष्यति।
राज्यस्थः प्रथमः सुरङ्गमार्ग एवायम्। केन्द्रिय-यातायातमन्त्री नितिन् गड्करी वर्यः ट्विट्टर् द्वारा उद्घाटनवार्तां सूचयति स्म।"
https://navavani.org.in/wp/archives/15610,ओलिम्पिक्स् क्रीडोत्सवस्य शुभारम्भः,"टोक्यो- दिनेषु कोरोणाभीत्यां स्थीयमानेषु विश्वस्य प्रतीक्षां प्रदास्यन् टोक्यो ओलिम्पिक्स् क्रीडार्थं भद्रदीपः प्रज्वलितः। कोरोणायां जने पृथक् पृथक् स्थीयमाने विश्वस्य सर्वे प्रतिनिधयः एकस्मिन् स्थले प्रतियोत्स्यन्ति। एकत्वस्य सन्देशोत्तरकः उद्घाटनसमारोहः भारतसमये ४.३० वादने समारब्धः।
जपान् चक्रवर्ती हिरोणोमिया नरूहिता मुख्यातिथिः आसीत्। जपानस्य मध्यमः मुष्टियुद्धकं अरिसा सुबोट्टं पुरस्कृत्यैव समारोहः आरभत।
कोविड् महामार्यां प्राणविऩष्टेभ्यो विश्वस्य विविधभागस्थेभ्यो जनेभ्यो श्रद्धाञजलिं समार्पयत्। ततः जपानीयसंगीतेन साकं आतिथेयराष्ट्रस्य सांस्कृतिकविशेषयुक्ताः कार्यक्रमाः प्रचेलुः।
भारतसंघात् २६ क्रीडकाः उद्घाटनसमारोहे भागं गृहीताः। मुष्टियुद्धिका मेरी कों होक्की क्रीडकः मन्प्रीत् सिंह् च भारतपताकाम् अवहताम्।"
https://navavani.org.in/wp/archives/15605,राष्ट्रे 68 प्रतिशतं जनेषु कोविडं विरुध्य प्रतिरोधकं विद्यते इति सर्वेक्षणाभिवेदनम्।,"नवदिल्ली-  राष्ट्रे 68 प्रतिशतं जनेषु कोविड्विरुद्धाय स्वयंप्रतिरोधकं विद्यते इति सेरो संस्थायाः सर्वेक्षणाभिवेदनम्। त्रिष्वेकं इति क्रमेण अधुनापि जनाः कोविड् भीषाम् अभिमुखीकुर्वन्तीति अभिवेदने अस्ति। चतुर्थे सेरो राष्ट्रियाभिवेदने एवायमावेदनमस्ति।
    स्वयं प्रतिरोधकं वाक्सिनद्वारा रोगबाधाद्वारा वा भवेदिति आवेदने सूचयति। 45 – 60 वयःपरिमितेष्वेव स्वयंप्रतिरोधकम्  अधिकं सूचितम्।  एतत् 77.6 प्रतिशतं भवति। 6-9 वयः परिमितेषु 57.2 प्रतिशतं, 10 -17 वयःपरिमितेषु 61.6 प्रतिशतं च स्वयं प्रतिरोधकम् आर्जितम्। एषु 62.2 प्रतिशतं जनाः वाक्सिनं न स्वीकृतवन्तः भवन्ति। वाक्सिनस्य मात्राद्वयमपि स्वीकृतेषु 13 प्रतिशतमेव जनाः स्वयंप्रतिरोधम् आर्जितवन्तः इत्यपि आवेदनं सूचयति।"
https://navavani.org.in/wp/archives/15586,ओण्लैन् अनौपचारिकसंस्कृतपठनम् @ ३६५,"इरिङ्ङालक्कुटा – नटवरम्प् उच्चतरविद्यालयस्य शताब्धेः भागत्वेन २०२० जूलै प्रथमदिनादारभ्य ३६५ दिनानि विनाविघ्नं अन्तर्जालमाध्यमद्वारा आयोजित-अनौपचारिक-संस्कृताध्ययनस्य समापनं श्री शङ्कराचार्यसंस्कृतसर्वकलाशालायाः उपकुलपिना श्री धर्मराज् अटाट्ट् वर्येण कृतम्। पि.टि.ए अध्यक्षः श्री ऎम्.ए. अनिलः अध्यक्षभाषणं निरवहत्। डो.एम्.वि नटेशः मुख्यभाषणमकरोत्। प्रथमाध्यापिका श्रीमति बिन्दू, मुख्यकार्यकर्ता श्री सुरेष् बाबू, श्रिमति विजयलक्ष्मी विनयचन्द्रन्, श्री धनेष्, श्री पि.वि. मात्यू, श्री एम् नासरुद्दीन्, श्रीमती मनु पि मणी, श्री के.डि. बिजु, श्रीमति लाली, श्री सि.वि. जोस्, के.के. ताजुद्दीन् वर्याः च भाषणमकुर्वन्।  मुख्यकार्यकर्तृणा श्री सुरेष् बाबु वर्येण आयोजिते∫स्मिन् कार्यक्रमे आहत्य २०० जनाः भागं भजन्ताः आसन्।"
https://navavani.org.in/wp/archives/15582,केरले एस्.एस्.एल्.सी. परीक्षाफलं घोषितम्।,"तिरुवनन्तपुरम्- २०२०-२१ अध्ययनवर्षस्य एस्.एस्.एल्.सी., टी.एच्.एस्.एल्.सी., ए.एच्.एस्.एल्. सी. परीक्षाणां परिणामः घोषितः। एस्.एस्.एल्.सी. परीक्षायां ९९.६ प्रतिशतं विजयः अस्ति।
कोविड् महामार्याः पश्चात्तले सर्वान् विघ्नान् अतिजीव्य अस्मिन् वर्षे एप्रिल् ८तः २९ पर्यन्तं परीक्षा प्रचलिता आसीत्। केरले, लक्षद्वीपे, गल्फ् मेघलायां च आहत्य २९४७ परीक्षाकेन्द्रेषु ४२२२६ छात्राः परीक्षार्थं पञ्जीकृताः, ४२१८८७ छात्राः परीक्षामलिखन् च। एषु २०६४३७ बालिकाः २१५४५० बालकाश्च भवन्ति। २००३३८ छात्राः मलयालं माध्यमे २१७९९२ छात्राः आङ्गलमाध्यमे २१५८ छात्राः कन्नटमाध्यमे १३९९ छात्राः तमिल् माध्यमे च परीक्षामलिखन्। निजीयविभागे ९९१ छात्राः सन्ति। कृपाङ्कदानं विनैव अस्मिन् वर्षे परीक्षापरिणामः घोषितः।"
https://navavani.org.in/wp/archives/15565,भिषग्वरः डो. पी.के. वारियर् वर्यः दिवङ्गतः।,मलप्पुरम्- कोट्टक्कल् आर्यवैद्यशालायाः प्रबन्धकः तथा विख्यातः भिषग्वरश्च डो. पी.के. वारियर् वर्यः ब्रह्मभूयं प्राप। स १०० वयस्कः आसीत्। वार्धक्यसहजेन आमयेन विश्रामजीविते आसीदयम्। पद्मश्रीपुरस्कारेण आदृतश्चायम्।
https://navavani.org.in/wp/archives/15559,पुरोहितः स्टान् स्वामीवर्य परलोकमगात्।,"मुम्बै- भीमा कोरेगाव् व्यवहारे गृहीत्वा कारागारं नीतः ईशो सभा वैदिकः फा. स्टान् स्वामी वर्यः अस्माल्लोकान्निरगात्। स ८४ वयस्कः आसीत्। अद्य मध्याह्ने मरणं सञ्जातमिति स्टान् स्वामीवर्यस्य अभिभाषकः मुम्बै उच्चन्यायालयं बोधितवान्। तस्य प्रतिभूत्यावेदनं परिगण्यमाने आसीत् मृत्युवृत्तान्तः।
एल्गार् परिषत्तेन सह सम्बन्धमारोप्यैव मनुष्याधिकारप्रवर्तकोयं निगृहीतः। पार्किन्सण् इत्यामयेन पीडितस्य तस्य स्वास्थ्यावस्थां अपरिगणय्यैवासीत् तस्य निग्रहः। २०२० ओक्टूबर् मासतः कारायां बद्धस्यास्य स्वास्थ्यस्थितिः अधिकं सङ्कीर्णा अभवत्।
स्वास्थ्यस्थितिं परिगणय्य मुम्बै उच्चन्यायालयस्य निर्देशानुसारं तं मुम्बैस्थं होलिफामिलि चिकित्सालयं नीतमासीत्। अस्यान्तरे कोविड् बाधा अपि सञ्जाता। चिकित्सामध्ये हृदयाघातेन तस्यावस्था सङ्कीर्णा जाता, अनेन मरणमपि सञ्जातम्।"
https://navavani.org.in/wp/archives/15540,विश्वे एकमात्रस्य संस्कृतदिनपत्रस्य सम्पादकः के.वी. सम्पत् कुमार् दिवङ्गतः।,"मैसूरु- मैसूरु नगरात् प्रकाशमानायाः सुधर्मा नामिकायाः संस्कृतदैनिक्याः सम्पादकः के.वी. सम्पत् कुमार् वर्यः दिवङ्गतः। हृदयाघातकारणात् मैसूरुस्थायां वसत्यामेव तस्यान्त्यं सञ्जातम्। स ६४ वयस्कः आसीत्।
संस्कृपत्रिकासम्पादनं परिगणय्य २०२० तमे वर्षे पद्मश्री पुरस्कारेण अयं समादृतः।
१९७० तमे वर्षे स्वपित्रा पण्डित् वरदराज अय्यङ्कार् वर्येण समारब्धा सुधर्मा विश्वे एकमात्रा संस्कृतदैनिकी भवति।"
https://navavani.org.in/wp/archives/15501,कविः एस्. रमेशन् नायर् दिवंगतः।,"तिरुवनन्तपुरम्- विख्यातः केरलीयकविः एस्. रमेशन् नायर् वर्यः कालयवनिकान्तर्गतः। स ७१ वयस्कः आसीत्। कोविड् बाधया चिकित्सायां तिष्ठन्नेव स निरगात्।
१९४८ मेय् ३ दिनाङ्के कन्याकुमारि जिल्लायां कुमारपुरे अयं भूजातः अभवत्। सरयूतीर्थं, अलकनन्द स्वातिमेघं, जन्मपुराणं, सूर्यहृदयं, अग्रे पश्यामि, वनमाला इत्यादि कवितासमाहाराः, नैकानि नाटकानि, बालसाहित्यं, तिरुक्कुरल्, चिलप्पतिकारं इत्यादीनां विवर्तनम्, च भवति महाशयस्यास्य रचनाः। शताधिकानां चलचित्राणां कृते गीतानि च असौ अरचयत्।
पुत्तेषन् पुरस्कारः, कवनकौतुकं पुरस्कारः, गुरु चेङ्ङन्नूर् स्मारक साहित्यपुरस्कारं च अयमलभत।
तिरुक्करल् विवर्तनस्य कृते तिरुवनन्तपुरं तमिल् सङ्घस्य उल्लूर् स्मारक पुरस्कारः, तमिल् नाटु सर्वकारस्य विशिष्टसाहित्यपुरस्कारश्च अनेन अवाप्तः।"
https://navavani.org.in/wp/archives/15522,ओण्लैन् कक्ष्याणां कार्यक्षमतायै अध्यापकप्रशिक्षणेषु परिवर्तनं विधास्यति – शिक्षामन्त्री।,"तिरुवनन्तपुरम्- विद्यालयेषु प्रवर्तमानान् ओण्लैन् अध्ययनकार्यक्रमान् फलप्रदान् कर्तुम् अध्यापकप्रशिक्षणेषु परिवर्तनानि आय़ोजयितुम् उद्दिश्यते इति शिक्षामन्त्री वि.शिवन् कुट्टीवर्यः अवदत्। के.एस्.टी.ए. इति अध्यापकसंघस्य  वूट्टिलोरु विद्यालयम्(गृहे एव विद्यालयः) इति पद्धत्याः राज्यस्तरीयम् उद्घाटनम् अङ्कीयोपकरणानां वितरणोद्घाटनं च विधास्यन् भाषमाणः आसीत् मन्त्रिवर्यः।
    सर्वेषां छात्राणाम् आधिजालिककक्ष्यायां भागं गृहीतुं अङ्कीयोपकरणालां लभ्यतायै यतते। अङ्कीयकक्ष्याणां न्यूनता अवगता। अध्यापकस्य छात्राणां च मध्ये मिथः आशयविनिमयम् आवश्यकं तदनुरूपेण अचिरादेव अङ्कीयकक्ष्या सक्षमा स्यात् इत्यपि मन्त्री अवदत्।"
https://navavani.org.in/wp/archives/15494,"ओण्लैन् कक्ष्या इतः परम् अनुस्यूता स्यात्, निर्धनानां छात्राणां कृते नूतनया परियोजनया सह मम्मूट्टी।","कोच्ची- पेशलदूरवाण्याः अभावेन अध्ययनं स्थगितानां छात्राणां कृते स्मार्ट-फोण् दानार्थं विख्यातः चलच्चित्रनटः मम्मूट्टीवर्यः काचन परियोदना समारब्धवान्। गृहेषु विना उपयोगं न्यस्ताः पेशलदूरवाण्यः सञ्चय्य इयं समस्या परिहर्तुं शक्यते इति तेन उक्तम्।
स्मार्ट फोण् विना पठितुमशक्ताः बहवः छात्राः भवेयुः। युष्माकं गृहे अधुना अनुपयुज्यमानाः पेशलदूरवाण्यः, टाब्लट्, अंगसंगणकः इत्यादयः तेभ्यः उपकारप्रदाः स्युः। विश्वे यत्र कुत्रापि स्थित्वा तानि प्रत्यर्पयितुं शक्यन्ते। तानि गुणभोकितृभ्यः प्रापयिष्यति नूनम् इति मम्मूटिट अवदत्।
एतानि स्पीड् आन्ट् सेफ् कोरियर् द्वारा प्रेषयितुं शक्यते। एतदर्थं प्रेषणमूल्यं न दातव्यम्। दातारः मोबैल् केयर् आन्ट् शेयर् कार्यालयं प्रति एतानी प्रेषयेयुः। ततः एतानि अवश्यानुसारं छात्रेषु वितरिष्यति।"
https://navavani.org.in/wp/archives/15485,तया – इति संस्कृतचलच्चित्रम्।,"केरलीय नम्पूतिरुकुलं बहोः कालात् सवर्णतायाः तद्वारा जातायाः सामाजिकसमस्यायाः च मुद्रणत्वेनैव सूचितम् आसीत्। तदानीं हीनाः अवगणिताः वा जीविताः भवन्ति तत्रस्थानां नारीणाम्।
गृहान्तर्भागे हुतं तासां जीवितं बाह्यलोकः नाजानत्।स्त्रीणां जीवनं सुसम्पन्नं भवेत् इति तीव्रया आशया एव वी.टी. भट्टतिरिप्पाट् प्रभृतयः तत्कुलजाः कुलनवीकरणार्थं परिश्रमं कृतवन्तः आसन्। तात्रिक्कुट्टी इति तत्कुलजा महिला स्मार्तविचारा कल्पिता इति इतिहाससम्भव एव।
नाटकं चलच्चित्रं प्रभृतिषु कलारूपेषु तात्रिक्कुट्टीति महिलायाः जीवनम् आविष्कृतं वर्तते। तस्याः जीवने स्वतन्त्रः व्यत्यस्तश्च वीक्षणकोणः तया इति चलच्चित्रे दृश्यवत्कृतः अस्ति। इतः पर्यन्तं श्रुत्वा पठित्वा च ज्ञातात् तात्रिक्कुट्याः जीवनात् भिन्नं भवति तया इति चलच्चित्रे। स्वबुद्धिसामर्थ्येन कुलान्तर्गतान् नीचान् सा पर्यत्यजत्। तस्याः प्रतिकारचिन्ता न केवलं तस्याः कृते अपि च स्वकुलान्तर्गतानां स्त्रीणां कृते आसीत्। समाजे उन्नतान् इति स्वयं अहंकृतं नम्पूतिरिकुलं स्त्रीणां प्रति सूचितं विवेचनं सामाजिकवैरुध्यमेव । तस्य वैरुध्यस्य मौलिकम् आविष्कारं भवति *तया* इति चलच्चित्रम्।
जी. प्रभा महोदयः कथा, पटकथा सम्भाषणं निदेशनं च निर्वहति। गोकुलं गोपालन् वर्यः निर्माता भवति। नेटुमुटि वेणुः, बाबु नम्पूतिरिः, नेल्लियोट् वासुदेवन् नम्पूतिरिः, दिनेश् पणिक्कर्, अनुमोल्, रेवती सुब्ह्मण्यं प्रभृतयः अभिनेतारश्च भवन्ति।"
https://navavani.org.in/wp/archives/15476,जालाधारिताध्ययनार्थम् अन्तर्जाललभ्यता- सेवनदातृभिः सह अद्य चर्चा,"रुवनन्तपुरम्- अन्तर्जालसेवनदातृभिः सह मुख्यमन्त्रिणः चर्चा अद्य भविष्यति। प्रातः दशवादने आधिजालिकी भवति चर्चा। अङ्कीयशिक्षारंगे जालसंयोगसमस्यां चर्चितुमेव अधिवेशनम्।
अन्तर्जालस्य वेगसमस्या भूरिशान् छात्रान् बाधते इति विविधेभ्यः निरीक्षणेभ्यः व्यक्तं भवति स्म। ग्रामीणक्षेत्रे गिरिवर्गक्षेत्रे च एषा समस्या अधिका इत्य़तः अधुना परिहारार्थम् अधिवेशनम् आयोजयति।
सर्वेभ्यो आन्तरजालसंयोगे लब्धे एव आधिजालिकाध्ययनं प्रति पूर्णतया प्रवेशनं भविता इति सर्वकारः असूचयत्। छात्राणाम् अध्ययनाय आवश्यकी अन्तर्जालसुविधा न्यूनशुल्कं निश्शुल्कं वा प्रदेयमिति सर्वकारस्य अभ्यर्थनायमपि अद्य निर्णयः भविष्यतीति सूच्यते।"
https://navavani.org.in/wp/archives/15465,राष्ट्रे प्रतिरोधकौषधनयः परिवर्त्यते।,"नवदिल्ली- राष्ट्रे प्रतिरोधकौषधनयः परिवर्त्यते इति प्रधानमन्त्रिणा उक्तम्। एतदनुसारं १८ वयसः ऊर्धं सर्वेभ्यो निःशुल्कं प्रतिरोधकौषधं दीयते। एष प्रक्रमः जूण् २१ दिनाङ्के आरब्स्यते। विदेशेभ्यो वाक्सिन् स्वीकृत्य केन्द्रसर्वकारः राज्येभ्यो निःशुल्कं दीयते इत्यपि प्रधानमन्त्रिणा निगदितम्।
२५ प्रतिशतं वाक्सिन् निजीय चिकित्सालयेभ्यः दीयते। एतत् राज्यसर्वकाराणां निरीक्षणे एव स्यात्। ७५प्रतिशतं वाक्सिन् केन्द्रसर्वकारस्य निरीक्षणे राज्येभ्यो वितीर्यते।
गत शतकाभ्यन्तरे राष्ट्रे समापन्ना महाविपत् भवति कोविड् १९। अस्माकं राष्ट्रं एकमनस्कया तां महामारीं प्रतिरोद्धुं उत्सहते इति मोदीवर्यैण सूचितम्। रोगस्यास्य द्वितीयतरङ्गे प्राणवायोः दौर्लभ्यं परिहर्तुं वयं सक्षमाः आसन्।
कोविड् महामारीं नियन्त्रयितुम् उत्तमोपायं भवति कोविड् मानदण्डानां पालनम्। कोविडं प्रतिरोद्धुं सुरक्षाकवचं भवति वाक्सिन्। विश्वे जनानाम् आनुपातिकत्वेन वाक्सिन् नोत्पाद्यते। यदि वयं वाक्सिन् उत्पादने प्रवृत्ताः नाभविष्यत् तर्हि राष्ट्रस्य स्थितिः दयनीया अभविष्यत् इत्यपि तेन उक्तम्।
बालानां कृते पृथक् वाक्सिनस्य निर्माणं पुरो गच्छतीत्यपि प्रधानमन्त्रिणा राष्ट्रमभ्संबुध्य अवदत्।"
https://navavani.org.in/wp/archives/15457,जालाधारितकक्ष्यायाः अन्तर्जालदत्तसामग्रीव्यये भारत-सञ्चार-निगमस्य साहाय्यम्।,"तृशूर्- जालाधारित(ओण्लैन्)कक्ष्यासु अन्तर्जालदत्तसामग्री उपभोगःअधिकः इत्यतः रक्षितारः क्लेशमनुभवन्ति। तत्परिहारार्थं बी.एस्.एन्.एल्. इति संस्था उपायमन्विष्यति। छात्राणां कृते विशेषाचयरूपेण अधिकदत्तांशदानम् लक्ष्यीकृत्य संस्थायाः केरलघटकः दिल्लीस्थं समामेलनकार्यालयं प्रति निर्देशरूपं पत्रं प्रैषयत्।
ओण्लैन् शिक्षारंगे केरलानाम् प्रामाण्यम् अभिनन्दनार्ह एव, तत् प्रोत्साहयितुं भारत-सञ्चार-निगमः सदा सहैव स्थास्यतीति केरलघटकस्य मुख्यप्रबन्धकः विनोद् वर्यः अवदत्।
छात्रेषु जङ्गमदूरवाण्यां दत्तांशम् उपभोक्तुकामानां तथा FTTH इति सङ्केतद्वारा दत्तांशमुपभोक्तुकामानाञ्च गुणप्रदरूपेणैव परियोजनांं विदधाति। छात्राणां कृते पृथक् आचयरूपेणैव एष निर्देशः भविष्यति।
अधुना दत्तांशस्य पुनःपूरणेन प्रतिदिनं होराद्वयपर्यन्तमपि ओण्लैन् कक्ष्याप्रवेशः असाध्यः इत्यतः रक्षाकर्तारः छात्राश्च महान्तं क्लेशमनुभवन्ति। तस्यपरिहारं अचिरेण साध्यं भविष्यतीति अनेन प्रत्याशा भवति।"
https://navavani.org.in/wp/archives/15439,अजित् प्रसाद् वर्यः कोविडेनापहृतः।,"केरल-संस्कृताध्यापक-फेडरेशन् इति शिक्षकसंघस्य सर्वकारीयविभागे महासचिवः तथा कोल्लं कुलत्तूपुषा सर्वकारीण-उच्चतरविद्यालये अध्यापकश्च श्रीमान् पी.जी. अजित् प्रसाद् वर्यः कालयवनिकामगात्। कोविड् बाधया एकस्मिन् निजीय चिकित्सालये चिकित्सायामासीत्।
संस्कृतभाषायाः कृते जीवन् स आजीवं संस्कृतप्रचारणे, संस्कृताध्यापकानां समस्यादूरीकरणे च बद्धश्रद्धः आसीत्। संघस्य सचिव इत्यतः सर्वकाराधिकारिभिः नितरां सम्पर्केण स संस्कृतक्षेत्रे अविस्मरणीयः अभवत्। शास्तांकोट्टा डी.बी. कलालयात् स्नातकोत्तरबिरुदं सम्पाद्य स संस्कृतशिक्षकक्षेत्रं प्रविष्टवान्। संस्कृतपाठपुस्तकसंरचनायां स भागभागभवत्। कैट् विक्टेस् नालिकाद्वारा संस्कृतपाठस्य संप्रेषणाय नितरां स प्रयतितवान्। तस्य देहवियोगः संस्कृतक्षेत्रे महानष्ट एव।
महाशयस्यास्य निर्याणे नववाणीसंघस्य अनुशोचनम् अर्पयामः।"
https://navavani.org.in/wp/archives/15410,चिप्को आन्दोलननायकः सुन्दर्लाल् बहुगुण वर्यः दिवमगात्।,"नवदिल्ली- भारते श्रद्देयः परिस्थितिप्रवर्तकः तथा चिप्को आन्दोलनस्य नायकः, अहिंसा सत्यग्रहः इत्यादीनां गान्धीचिन्तानाम् अनुकर्ता च सुन्दर् लाल् बहुगुण वर्यः कालयवनिकामगात्।
हिमालयसानुषु वनसंरक्षणार्थं बहुकालं स रणमकरोत्। चिप्को आन्दोलनद्वारा जनैः सह आराष्ट्रं परिस्थितिसमस्याविषये प्रक्षोभकार्यक्रमान् व्यतनोत्। वननशीकरणं, जलबन्धः, भूखननं इत्यादि विषये आसीत् तस्यवप्रक्षोभः।
२००९ तमे वर्षे पद्मविभूषण् पुरस्कारेण राष्ट्रं तम् अभ्यनन्दयत्। कोविड् बाधया ऋषिकेशे आसीत् तस्य मृत्युः।"
https://navavani.org.in/wp/archives/15408,केरले मन्त्रिमण्डलस्य सत्यशपथः अद्य सायं ३.०० वादने।,"तिरुवनन्तपुरम्- केरले पिणरायि विजयन् वर्यस्य नेतृत्वे वामपक्षीय-लोकतान्त्रिक-मोर्चा सर्वकारः अद्य सायं ३.०० वादने सत्यशपथं गृहीष्यति। आहत्य २१ मन्त्रिणः भविष्यति। सी.पि.एम्. दलस्य १२, सी.पि.ऐ. दलस्य ४, जनता दल् -एस् -१, केरला कोण्ग्रस्- माणि विभागः -१, एन्.सी.पि-१, लोकतन्त्र केरल कोण्ग्रस्-१, ऐ.एन्.एल्-१ इत्येवं मन्त्रिणां दलक्रमः।
केरलेषु ऐदम्प्राथम्येनैव एकस्या‌ः मोर्चायाः नेतृत्वे कालपरिधिं समाप्य अनुस्यूतप्रशासनं भवति। अत एव मुथ्यमन्त्रिमतिरिच्य न कोपि जनः पूर्वस्मात् मन्त्रिमण्डलात् स्वीकृतः। पूर्वस्मिन् मन्त्रिमण्डले स्थिताः चत्वारः संसदीयः पुनरपि सदस्यत्वेन चिताः आसीत्। निर्वाचनेपि प्रतियोगिनः अधिकाः नूतनाः आसन्।
कोविड् व्यापनहेतोः राज्य सर्वत्र सम्पूर्णपिधानं घोषितमस्ति। विशिष्य राजधान्यां पिधानं त्रिगुणीकृतमप्यस्ति। तथापि परिमितानाम् अङ्गानां सान्निध्ये सेन्ट्रल् स्टेडियं मध्ये सर्वेषां नियुक्तमन्त्रिणां सत्यशपथम् अद्य भविष्यति।"
https://navavani.org.in/wp/archives/15391,"बालेभ्यः प्रतिरोधौषधं न दातव्यम्, तदौषधं दरिद्रराष्ट्रेभ्यो ददातु इति विश्व-स्वास्थ्य- संस्था।","जनीव- बालेभ्यो दातुं संभृतं कोविड् प्रतिरोधकं दरिद्रराष्ट्रेभ्यः दातव्यमिति सम्पन्नराष्ट्रं प्रति विश्व-स्वास्थ्य-संस्था। प्रतिरोधकौषधस्य भूरिभागं स्वायत्तीकृतेषु सम्पन्नराष्ट्रेषु अपघातसाध्यतारहितेभ्यो जनेभ्योपि प्रतिरोधकौषधं दत्तम्। केषुचिद्राष्ट्रेषु बालकेभ्यो कुमारकेभ्यश्च प्रतिरोधकं दातुं सन्नह्यते। निर्णयोयं पुनःशोधनीय इति संस्थया सूचितम्।
य़था जनुवरिमासे सूचितम् तथा वाक्सिन् वितरणे असमत्वं सञ्जातम्। दरिद्र-मध्यवर्गराष्ट्रेषु स्वास्थ्यप्रवर्तकानां कृतेपि वाक्सिन् वितरणं न जातम्। आगोलतले १०४ कोटिपरिमिता प्रतिरोधकमात्रा एतावत्पर्यन्तं २१० राष्ट्रेभ्यो दत्तम्। एषु ४४ प्रतिशतं सम्पन्नराष्ट्रेषु वर्तते यत्र जनसंख्या विश्वजनसंख्यायाः १६ प्रतिशतमेव वर्तते इत्यपि संस्थया उक्तम्।"
https://navavani.org.in/wp/archives/15388,के.आर्. गौरियम्मा निरगात्।,"तिरुवनन्तपुरम्- राजनैतिकरंगे विप्लवतारं के.आर्. गौरियम्मा कालकबलीभूता अभवत्। सा १०१ वयस्का आसीत्। श्वाससम्बन्धिना आमयेन अनन्तपुर्यां निजीयचिकित्सालये चिकित्सायामासीत्। अस्याः निर्याणेन एकशतकपर्यन्तं साम्यवादिदलानाम् इतिहासतारम् अस्तमगमत्।
निर्वाचनद्वारा शासनाधिकारं प्राप्ते प्रथमसाम्यवादिमन्त्रिमण्डले इयं अङ्गमासीत्। अतः केरलीयराजनैतिकरंगे अस्याः योगदानं निर्णायकमासीत्। तस्याः आज्ञाशक्तिः शासनवैभवं च अनितरसाधारणमासीत्। प्रथममन्त्रिमण्डले राजस्वविभागस्य मन्त्री इत्यतः केरलीयानां साधारणजनानां कृते उपकारप्रदानि अनेकानि कार्याणि तया कृतानि। केरलीयभूपरिष्करणविधेयकं तेष्वन्यतमं भवति। १९५७तः २००१ पर्यन्तं सा विधानसभासामाजिका आसीत्।
केरलेषु आलप्पुषामण्डले चेर्तलसमीपस्थे अन्धकारनषि ग्रामे १०१९ तमे वर्षे इयं भूजाता अभवत्।"
https://navavani.org.in/wp/archives/15343,महामहोपाध्यायः प्रोफ. आर्. वासुदेवन् पोट्टी ब्रह्मभूयं प्राप।,"तिरुवनन्तपुरम्- संस्कृत-हिन्दी-मलयालं भाषासु अप्रतिमः पण्डितवर्यः महामहोपाध्यायः प्रो.आर्. वासुदेवन् पेट्टी वर्यः अद्य प्रातः दिवंगतः। स ९२ वयस्कः आसीत्। संस्कृतव्याकरणे वेदान्ते साहित्ये च निष्णातः अयं नैकान् ग्रन्थान् प्रणिनाय। सिद्धान्तकौमुदी समासप्रकरणं, स्त्रीप्रत्ययप्रकरणं, कृदन्तप्रकरणं, कारकप्रकरणं सुबन्तप्रकरणं इत्यादीनां बालहितैषिणी नाम व्याख्यानेन पृथक् ग्रन्थाः तेषु केचन भवन्ति।
संस्कृतपाण्डित्ये राष्ट्रपतिपुरस्कारेण अयं बहुमानितः। कालटी श्रीशङ्कराचार्य-संस्कृत-विश्वविद्यालयः विद्या वाचस्पतिबिरुदेन तं बह्वमन्यत। केरलीय-संस्कृतपाठपुस्तकरचनायां अस्य सान्निध्यं बहूपकारकमासीत्। आराष्ट्रं बहवः शिष्याः अस्य सन्ति।
एतस्य वियोगे नववाणीसंघः श्रद्धाञ्जलिम् अर्पयति।"
https://navavani.org.in/wp/archives/15338,प्रथमः चान्द्रयात्रिकः मैक्किल् कोलिन्स् कालयवनिकां प्राप।,"हूस्टण्- मानवः प्रथमतया चन्द्रमण्डले पादविन्यासं कृतवति अप्पोलो -११ दौत्ये त्रयाङ्गेष्वन्यतमः मैक्किल् कोलिन्स् वर्यः बुधवासरे कालकबलितो/भूत्। स ९० वयस्कः आसीत्। १९६० जूलै २० दिनाङ्के आसीत् एषां पादस्पर्शः चन्द्रोपरितले पतित।
१९३० ओक्टोबर् ३१ दिनाङ्के इट्टलि राष्ट्रे कोलिन्स् भूजातः। स्वपितुः मार्गमनुसृत्य एष सैनिकसेवनं स्वीकृतवान्। द्विवारं एष बहिराकाशयात्रां व्यदधात्। प्रथमं जेमिनिव-१० इति दौत्ये द्वितीयं अप्पोलो-११ दौत्ये च।"
https://navavani.org.in/wp/archives/15321,कोविड् निवारकस्य मूल्यम्- स्वास्थ्यमन्त्रालयस्य विशदीकरणम्,"नवदिल्ली- भारते वितीर्यमानानि कोविड् निवारकाणि प्रतिमात्रं १५० रूप्यकमूल्येन सिरम् इन्स्टिट्यूट् इति संस्थानात् क्रीणाति इति केन्द्रसर्वकारः व्यजिज्ञपत्। स्वास्थ्य-कुटुम्बक्षेम मन्त्रालयः ट्विट्टर् द्वारा शनिवासरे इदम् असूचयत्। एवं क्रीतानि निवारकाणि पूर्ववत् राज्येभ्यः विनामूल्यं वितरीतुम् उद्यमः इत्यपि असूचयत्।
पूणे नगरे स्थितस्य सिरम् इन्स्टिट्यूट् इति संस्थानं निजीयचिकित्सालयेभ्यः कोविड् निवारकं प्रतिमात्रं ६०० रूप्यकमूल्येन विक्रीणाति तत्तु आगोलतले उन्नतं मूल्यमिति आवेदनमासीत्। अतः स्वास्थ्यमन्त्रालयेन विशदीकरणं दत्तम्।"
https://navavani.org.in/wp/archives/15309,तृशूर् पुरोत्सव‌ः अस्मिन् वर्षे/पि आचाररूपेण आयोज्यते।,"तिरुवनन्तपुरम्- कोविड् व्यापनस्य भूमिकायां तृशूर् पूरेत्सवः अस्मिन् वर्षे अपि केवलम् आचाररूपेण आयोजयिष्यति। जनानां प्रवेशः निरुद्धः। सर्वकारस्य मुख्यसचिवेन आयोजिते अधिवेशने एव अयं निर्णयो जात‌ः।
पूरायोजनार्थं मानदण्डः गतसप्ताहे निश्चितः आसीत्। तथापि अधुनातनसाहचर्यं सङ्कीर्णमजायत। तृशूर् मण्डले रोगबाधिाः अधिकाः दृश्यन्ते। परीक्षणे रोगबाधिताः २१ शतमितमतीताः। प्रतिदिनं सहस्राधिकाः जनाः रोगबाधिताः जाताः।
तिरुवम्पाटि पापमेक्काव् देवस्थाने अपि केवलमाचाररूपेण पूरमायोजयितुं सन्नद्धे जाते।"
https://navavani.org.in/wp/archives/15283,केरलमुख्यमन्त्री पिणरायि विजयन् वर्यः कोविड् रोगबाधितः अभवत्।,"तिरुवनन्तपुरम्- मुख्यमन्त्रिण् पिणरायि विजयन् वर्ये कोविड् बाधा स्थिरीकृता। तस्मिन् रोगलक्षणं प्रकटं न वर्तते। तस्य पुत्री गतदिने रोगबाधिता असीत्। तदनन्तरं मुख्यमन्त्री सम्पर्कनिरोधे आसीत्। अद्य श्रवपरिशोधनायां तस्मिन् रोगबाधा स्थिरीकृता।
अधुना मुख्यमन्त्री स्वगृहे एव वर्तते। अचिरेण तं कोषिक्कोट् वैद्यकीयकलालयातुरालये नेष्यतीति श्रूयते।"
https://navavani.org.in/wp/archives/15278,"एस्.एस्.एल्.सी, प्लस् -टु परीक्षाणां श्वः शुभारम्भः।","तिरुवनन्तपुरम्- केरलेषु  एस्.एस्.एल्.सी., प्लस्-टु परीक्षाणां शुभारम्भः एप्रिल् 8 दिनाङ्के भविष्यति। एप्रिल् षट्दिनाङ्कपर्यन्तं निर्वाचनज्वरे आसीत् केरलाः। इतः परं परीक्षाज्वरे भविष्यन्ति। नवलक्षपरिमितं छात्राः एव परीक्षार्थं सन्नद्धाः।
     एस्.एस्.एल्.सी. परीक्षा एप्रिल् 8तः 12 दिनाङ्कपर्यन्तं मध्याह्नादूर्ध्वं प्रचलिष्यति। एप्रिल् 15तः प्रातः काले प्रचलिष्यति। 29 दिनाङ्के परीक्षायाः पर्यवसानं भविता। प्लस् -टु वी.एच्यएस्सी परीक्षाः एप्रिल् 8तः 26 दिनाङ्कं यावत् प्रचलिष्यति। प्रातः 9.40 वादने एव एताः परीक्षाः।"
https://navavani.org.in/wp/archives/15251,संस्कृतं कृतकबुद्धिसङ्कल्पे अपि। खरग्पूर् भारतीय तान्त्रिक संस्थानस्य (IIT Kharagpur) अभिमानात्मिका उपलब्धिः।,"खरगपुर् भारतीय तान्त्रिक संस्थाने गवेषकानाम् अभिमानात्मिका उपलब्धिः भवति कृतकबोधे संस्कृतभाषायाः स्थानम्। संस्कृतलिपीः ग्रन्थान् च अतिवेगम् अवगन्तुं आधुनिक सूचनासाङ्केतिकविद्यायाः सहयोगेन कृतकुद्धौ (Artificial Intelligence) संस्कृतस्यापि वाचनं कर्तुं उपाधीः अत्रत्याः गवेषकाः व्यकासयत्। डो. पवन् गोयल् वर्यस्य नेतृत्वे एव संस्कृतलिपीः सम्यगवगन्तुं योजनाः आयोजिताः। एषां परियोजनाः भाषाशास्त्रपत्रिकायां प्रकाशयिष्यति। परियोजनायाः विजय एव एतत् सूचयतीति गवेषकसंघः अवदत्।
पदानां विभजनं, पद्यात् गद्यं प्रति विवर्तनम् इत्यादीनि अनायासेन कर्तुं शक्यते। भाषणप्रत्यभिज्ञानं चोद्योत्तराणि च अस्य भागत्वेन सज्जीकरिष्यति।
संस्कृतकृतिषु विपुलाः इतिहासरचनाः दार्शनिकग्रन्थाः, शास्त्रग्रन्थाः साहित्यग्रन्थाः काव्यनाटकादीनि च अन्तर्भवन्ति। कृतकबुद्धेः साहाय्येन एतेषां विवर्तन् सुगमं भविष्यति। एतदर्थं सान्स्क्रीट् हेरिट्टेज् रीडर् इति तान्त्रिकोपकरणमेव उपयुज्यते।"
https://navavani.org.in/wp/archives/15237,राष्ट्रीय-चलच्चित्रपुरस्काराः घोषिताः। कैरलीचलच्चित्ररंगाय एकादशपुरस्काराः।,"दिल्ली- सप्तषष्टितमः राष्ट्रीय-चलच्चित्रपुरस्काराः घोषिताः। मलयाळचलच्चित्रेण अस्मिन् वर्षे 11 पुरस्कालिन्राः स्वायत्तीकृताः। प्रियदर्शन् वर्यस्य निदेशने  मरक्कार् अरबिक्कटलिन्टे सिंहम् इति चलच्चित्रं उत्कृष्टचलच्चित्रपुरस्कारमवाप। राहुल् रिजी नायर् वर्यस्य निदेशने कल्लनोट्टम् इति चलच्चित्रम् उत्तममलयालचलच्चित्रमिति रूपेण पुरस्कृतम्। नवागतनिदेशक इति पुरस्कारं हेलन् इति चलच्चित्रद्वारा मात्तुक्कुट्टी सेव्यर् स्वायत्तीकृतवान्।
     उत्तमछायाग्राहकपुरस्कारं जल्लिक्केट् इति चलच्चित्रस्य छायाग्राहकः गिरीष् गङ्गाधरन् अवाप्तवान्। बिरियाणी इति चलच्चित्रस्य निदेशकः सजिन् बाबू विशेषविधिकरितृपुरस्कारं प्राप्तवान्। कोलाम्पी इति चलच्चित्राय दानं रचयन् प्रभावर्मावर्यः गानकारपुरस्कारमवाप।
     उत्तम नटी कङ्कणा रणावत् भवति । मणिकर्णिका पङ्का इत्यादिषु अभिनयायैव पुरस्कारः। उत्तमनटः धनुष्, मनोज वाजपेयी च अवापतुः। असुरन् इति चित्रे अभिनयाय धनुष्, बोण्स्ले इति चलच्चित्रे अभिनयाय मनोज् वाजपेयी च पुरस्कारमवाप्तवन्तौ। उत्तमसहनटाय पुरस्कारः विजय् सेतुपतिवर्यः स्वायत्तीकृतवान्।"
https://navavani.org.in/wp/archives/15209,तमिल् नाटु प्रति गमने आर्.टि.पी.सी.आर्. साक्ष्यपत्रं नावश्यकम्।,"तिरुवनन्तपुरम्- केरलात् तमिल्नाट् प्रति गच्छतां जनानां कोविड्-ऋणसाक्ष्यपत्रं अवश्यं नास्तीति तम्ल्नाट् सर्वकारः निरणयत्। पूर्वं तमिल्नाट् सर्वकारेण निर्णीतं यत् केरलात् आगच्छतां जनानां कोविड् बाधा नास्तीति ७२ होराभ्यन्तरे स्वीकृतं साक्ष्यपत्रम् आवश्यकम् इति।
एतस्य प्रतिषेधमभिलक्ष्य परिवहणसचिवः के. आर्. ज्योतिलालः तमिल् नाटु सर्वकारस्य वरिष्ठैः अधिकारिभिः सह चर्चां व्यदधात्। तदनन्तरमेव एष निर्णयः।
तमिल्नाटु सर्वकारस्य ई-पास् करगतानां जनानाम् एव बुधवासरात् प्रभृति तमिल् नाटुं प्रति प्रवेशः। परन्तु तमिल् नाटुतः केरलं प्रति यात्रायै नियन्त्रणं नास्ति। www.eregister.tnega.org इत्यस्मिन् जालपुटे ई-पास् प्राप्यर्थं पञ्जीकरणम् आवश्यकम्।"
https://navavani.org.in/wp/archives/15190,"स्वतन्त्रचालनक्रमः कैट् संस्थया प्रत्यक्षेपि, अद्य प्रभृति अवचयनं साध्यं भवति।","तिरुवनन्तपुरम् –      कैट् संस्थया  ग्नु लिनक्स् लैट् 2020 इति स्वन्त्रचालनक्रमः प्रत्यक्षेपि। शिक्षायाः कृतेे केरलीय-आधारिकसंरचना एवं तान्त्रिकता(Kerala Infrastructure and Technology for Education – KITE) संस्थया विद्यालयेषु विन्यस्तस्य स्वतन्त्रचालनक्रमस्य परिष्कृतं रूपं भवतीदम्।  सर्वकारेण छात्रेभ्यो दीयमानेषु विद्याश्री अङ्गसंगणकेष्वपि एष एव क्रमः उपयुज्यते।
     स्वतन्त्र चालकक्रमम् उबुण्डूमाश्रित्य सज्जीकृते अस्मिन् आचये चालनक्रममतिरिच्य कार्यालयाचयः, भाषाभ्यः निवेशकोपकरणानि सूचनाधारप्रयोजकानि डी.टी.पी. ग्राफिक्स् छायाचित्रसम्पादनम्,  शिक्षायाः कृते जियोजिब्राप्रभृतयः चालनक्रमाः बहवः सदुपयोगाचयाश्च सन्ति। अद्य प्रभृति कैट् संस्थायाः www.kite.kereal.gov.in इति जालपुटात् अवचयनं कर्तुं शक्यते।"
https://navavani.org.in/wp/archives/15174,कोरोणिल् इति पतञ्जलेः कोविड् प्रत्यौषधगुलिका महाराष्ट्रे निरुद्धा।,"मुम्बै- कोविड् रोगस्य  शमनौषधमिति प्रख्यापयन् रांदेवस्य पतञ्जलिसंस्थया आनीता कोरोणिल् इति गुलिका महाराष्ट्रे विक्रयनार्थम् अनुमतिं न दास्यतीति राज्यगृहमन्त्री अनिल् देश्मुख् अवदत्। विश्व-स्वास्थ्य-सङ्घः, भारतीयवैद्यकसंघश्च एतदौषधं नाङ्गीचक्रतुः। तादृशम् औषधं राज्ये विक्रेतुं नानुमीयते इति मन्त्री अवदत्।
     अस्य औषधस्य परीक्षणं भारतीयवैद्यकसङ्घः स्तगयत्। विश्व-स्वास्थ्य-सङघटनायाः प्रमाणपत्रं लब्धमिति वादः तया सङ्घटनया एव प्रहितः। केन्द्रीय स्वास्थ्यमन्त्री हर्षवर्धनः, यातायातमन्त्री नितिन् गड्गरी च औषधस्यास्य विणनसमारोहे भागं भजन्तावास्ताम्।
     आयुष् मन्त्रालयस्य अह्गीकारेणैव औषधविपणनमिति रांदेवस्य वादः। केन्द्रीय-औषधनियन्त्रकसंङ्घस्य अङ्गीकारः अस्तीत्यतः 158 राष्ट्रेषु ेतत् विक्रेतुं शक्यते इत्यपि रांदेवः वदति स्म। परन्तु भारतीयवैद्यकसङ्घः  एतदौषधं प्रति विरोधः प्राकटयत्। कोविड् चिकित्सार्थं कमपि पारम्परिकौषधम् अस्माभिः न निर्दिष्टम् इति विश्व स्वास्थ्य सङ्घेनापि सूचितम्।"
https://navavani.org.in/wp/archives/15169,अधिकवाचनपुस्तकानि वाचनपत्रकाणि च प्रकाशितानि।,"तिरुवनन्तपुरम्- सार्वजनीनशिक्षासंरक्षणयज्ञस्य भागत्वेन  प्राथमिक-माध्यमिक तले संस्कृतम्, अरबि, उर्दू छात्राणां भाषाशेषिविवर्धनार्थं संरचितानि अधिकवाचनपुस्तकानि वाचनपत्राणि च सार्वजनीनशिक्षाविभागमन्त्री प्रोः सी. रवीन्द्रनाथवर्यः प्राकाशयत्। भाषापठनपरिपोषणपद्धत्यामन्तर्भाव्य राज्य-शैक्षिकानुसन्धान-प्रशिक्षणपरिषदा आयोजिताः पद्धत्यः भवन्ति  संस्कृतमाधुरी, अह्लन् अरबिक्, प्यारी उर्दू च।  आसां पद्धतीनां प्रशिक्षणरूपरेखा परीक्षणरूपेण राज्यस्थेषु विविधविद्यालयेषु परिषदा एव कार्यान्विता आसन्। छात्राणां भाषाशेषीः पठनाभिमुख्यं च प्रवर्धितानि इति अनुसन्धाने अवगतानि। अस्याः पद्धतेः अनुबन्धत्वेन सज्जीकृतानि  20 लधुपुस्तकानि वाचनपत्राणि च अधुना शिक्षामन्त्रिणा प्रकाशितानि।  एषु पुस्तकानि संस्कृतस्य कृते एव सन्ति।
     प्रकाशनसमारोहे एस.सी.ई.आर्.टी. निदेशकः डो. जे प्रसाद्, रिजर्च् आफीसर् पदवीस्थौ डो. ए सफीरुद्दीन्, वी.श्रीकण्डन् च भागमग्रहीताम्।"
https://navavani.org.in/wp/archives/15113,ऐक्यराष्ट्रसभायाः महासचिवपदव्याः कृते भारतवंशीया अपि मत्सररंगे।,"युनैटट्   नेशन्स् – ऐक्यराष्ट्रसभायाः महासचिवस्थानाशिनी भारतवंशीया आकाङ्क्षा अरोरा अपि प्रतियोगितां विदधाति। ऐक्यराष्ट्र विकस्वरयोजनायां(UNDP) महालेखसंयोजिकारूपेण प्रवर्तमाना भवति आकाङ्क्षा अरोरा।
     स्वकीयं स्थानाशिप्रख्यापनेन समं प्रचारणप्रवर्तने अपि निरता भवति आकाङ्क्षा वर्या। मत्सदृशानां कर्मकराणां प्रवर्तनार्थं वारं प्रतीक्ष्य प्रतिपालावस्था एव अधुना भवति। विश्वः कीदृशः भवति तं तादृशं स्वीकृत्य नम्रशिरस्का भुत्वा प्रस्थातव्या इत्यवस्था इति जनानां सम्मतम् अभ्यर्थयन्ती सामाजिकमाध्यमेषु वीडियोद्वारा सा अभ्यर्थितवती। सार्धद्विनिमेषदैर्ध्ययुक्तं वीडियो चित्रं ऐक्यराष्ट्रसभायाः आस्थाने एव चित्रीकृतम्।"
https://navavani.org.in/wp/archives/15101,संस्कृतचलच्चित्रनिर्माणे अध्यापक-छात्रसहयोगः।,"मट्टत्तूर् – केरलम्- कोविड् कारणेन अध्ययने स्थगिते संस्कृतशिक्षकाणां छात्राणां च सहयोगेन द्विहोरावधिकं संस्कृतचलच्चित्रं याथार्थ्यमभवत्।  तृशूर् जनपदस्थे मट्टत्तूर्, कोटकरा, वरन्तरप्पिल्ली, आसूर् पञ्चायत् सीमास्थिताः संस्कृतश्क्षकाः एव चलच्चित्रस्य अन्तरङ्गशिल्पिनः भवन्ति। एषु प्रदेशेष्वेव चलच्चित्रस्य छायाग्रहणमपि सम्पन्न्म्। प्रतिकृतिः इति नामधेयकस्य चलच्चित्रस्य निर्माणम्पि समाप्तप्रायमभवत्।
     सुनिल् सुगदा इति विख्यातः नटः एव प्रधानवेषं गृहाणाति। तालीपत्रग्रन्थेषु विद्यमानं विज्ञानं विदेशराष्ट्रेभ्यो दीयमानसम्बन्धी सम्भवविकास एव प्रमेयः।
     चेम्पूच्चिरा सर्वकारीण उच्चतरविद्यालयस्थः संस्कृताध्यापकः डो. निधीष् गोपी वर्यः एव कथा ,पटकथा, सम्भाषणं निदेशनं च विदधाति। गानरचना अपि स एव। आलूरे आर्.एं.एच. एस्. संस्कृताध्यारपकः पी.आर्. प्रशान्तः प्रांशुपालः लेय्सण् जोण्  इत्येतयोः संयुक्तसंरम्भमेव इदं चलच्चित्रम्।."
https://navavani.org.in/wp/archives/15087,"उत्तराखण्डे हिमशैलदुरन्तः, 13 ग्रामाः विगृहाणीताः, बहवः मृताः,","डेराडूण्- उत्तरखण्डस्थे चमोलीमण्डले नन्दादेवी ग्लासिया इति हिमशैलस्य कश्चिद्भागः स्खलितः इत्यतः सञ्जाते जलोपप्लवे 13 ग्रामाः विगृहाणीताः। ग्रामनगरयोः परस्परसम्बन्धार्थं स्थापितानां सेतूनां प्लवनकारणादेव ग्रामाः विगृहाणीताः।
     बोर्डर् रोड् ओर्गनैसेषन् इति संस्थायाः पञ्च सेतवः एव भग्नाः। एतेन विगृह्णीतेषु ग्रामेषु अवश्यवस्तूनां वितरणं उदग्रयानद्वारा विदधातुं परिश्रमं कुर्वन्ति अधिकारिणः। 17 ग्रामप्रदेशेष्वेव दुरन्तबाधा सञ्जाता। एषु 11 प्रदेशेष्वेव जनानाम् आवासः वर्तते। इतरेषु स्थिताः जनाः शैत्यारम्भे उपत्यकां प्रति प्रस्थिताः आसन्।
     जोषिमठ् इति सुप्रसिद्धे तीर्थाटनकेन्द्रे ह्यस्तने प्रातः एव हिमशैलः स्खलितःआसीत्। अनेन धौलि गङ्गा, ऋषिगङ्गा, अलकनन्दा नदीषु जलोपप्लवः सञ्जातः तपोवन्  रेनीस्थले ऋषिगङ्गा वैद्युतयोजना तथा तपोवन् विष्णुघट् वैद्युतयोजनाश्च जलोपप्लवेन भग्ने अभवताम्।
     दुरन्ते बहवः जनाः मृताः इत्यावेदयति। इतः पर्यन्तं 10 मृतदेहाः उपलब्धाः, शिष्टानां कृते मार्गणम् उर्जितं करोति।"
https://navavani.org.in/wp/archives/15074,भारत-इङ्ग्लेन्ट् क्रिक्केट् क्रीडापरम्परायाः आद्य शुभारम्भः।,"चेन्नै-  भारत-इङ्ग्लेण्ड् राष्ट्रयोः मिथः क्रिक्केट् क्रीडास्पर्धा  अद्य समारभते। चेन्नैपुर्यां एं.ए. चिदम्बरं क्रीडाङ्कणे प्रातः 9.30 वादने समारभमाणा स्पर्धा स्टार् स्पोट्स् इति नालिकया तत्समयं समप्रेष्यते। अधिजालिकरूपेण होट्स्टार् नालिकायामपि स्पर्धां वीक्षितुं सुविधा अस्ति।
     भारतं इङ्ग्लेण्ट् च अस्मिन् क्रीडाङ्कणे नववारं परस्परं प्रतियोगितां व्यतनुताम्। इतः पूर्वं 2016 तमे वर्षे आसीत् प्रतियोगिता। तस्मिन् मत्सरे भारतं 75 धावनाङ्कैः विजयमवाप। इङ्ग्लेण्ट् राष्ट्रं 1985 तमे वर्षे इतः विजयमवाप। अनया क्रीटया विश्व टेस्ट् क्रिक्केट् परमपरायां अन्तिमचरणे न्यूसिलाण्टस्य प्रतियोगी कः इति निश्चेतुं शक्यते।"
https://navavani.org.in/wp/archives/15048,राष्ट्रे पद्मपुरस्काराः घोषिताः।,"नवदिल्ली- ऐषमः पद्मपुरस्काराः राष्ट्रपतिना रामनाथ कोविन्द् वर्येण घोषिताः। गणतन्त्रदिवसमालक्ष्य घोषितेषु पुरस्कारेषु केरलराज्यस्य उत्कर्षता प्रतिभाति।
     चलचित्रगायिका के.एस्. चित्रा वर्या पद्मभूषण् पुरस्कारेण, चलचित्रमण्डले गायक-संगीतनिदेशक-गानरचयितृरूपेण प्रसिद्धः कैतप्रं दामोदरन् नम्पूतिरिः पद्मश्रीपुरस्कारेण च बहुमतौ।
     एस्.पि. बालसुब्रह्मण्यम् वर्याय मरणानन्तरबहुमति रूपेण पद्मविभूषणपुरस्कारः घोषितः। स अन्तर्भूय सप्तजनाः पद्मभूषणपुरस्कारेण बहुमताः।"
https://navavani.org.in/wp/archives/15022,भारतस्य विजयः प्रचोदनात्मक इति प्रधानमन्त्री।,"नवदिल्ली-  क्लेशान् अतिजीव्य  आस्ट्रेलियाराष्ट्रस्योपरि भारतक्रिक्केट्संघेन अवाप्तः विजयः राष्ट्रस्य कृते प्रचोदनात्मक एवेति प्रधानमन्त्री नरेन्द्रमोदीवर्यः अवदत्। असमराज्यस्य तेज्पुर विश्वविद्यालयेन आयोजितस्य दीक्षान्तसमारोहस्य औपचारिकम् उद्घाटनं वी़डियो सम्मेलनद्वारा विधास्यन् भाषमाण आसीत् प्रधानमन्त्री।
     आस्ट्रेलियायां भारतेन बह्यः क्लेशाः अभिमुखीकृताः। गरीयान् पराजयः प्रधमतया अभिमुखीकृत्यापि पुनः मत्सरे तस्मात् पराजयात् उत्तीर्य प्रतियोक्तुं सन्नद्धः अभवत् भारतसंघः। प्रतिसन्धीनां मध्ये आशाभङ्गं परित्यज्य नूतनः मार्गः  अन्वेष्टव्यः एवेति नूतनः पाठः संघेन अपाठि। अत एव राष्ट्रस्थाः युवकाः अमुं विजयं आदर्शविजयरूपेण स्वीकुर्युः इति प्रधानमन्त्री युवकान् उदबोधयत्।"
https://navavani.org.in/wp/archives/14989,कोविड् प्रतिरोधकौषधस्य प्रयोगः समारब्धः,"नवदिल्ली- कोविड् प्रतिरोधकौषधस्य वितरणं प्रधानमन्त्रिणा नरेन्द्रमोदीवर्येण उद्घाटितम्। दिल्लीतः वीडियो सम्मेलनद्वारा एव प्रधानमन्त्री एतत्कर्म निरवहत्। प्रतिरोधकं कदा लप्स्यते इति अन्विष्यमाणाः आसन् जनाः। अधुना तत् लभ्यमभवत्। अस्मिन्नवसरे सर्वान् पौरान् अभिनन्दामि इति प्रधानमन्त्रिणा निगदितम्।
    कोरोणा विषाणुप्रतिरोधकस्य मात्राद्वयमपि प्राधान्यमर्हति इति जनान् स्मारयामि। मात्राद्वयस्य एकमासान्तरं भवेदिति विदगाधानामभिप्रायः अस्तीत्यपि मोदीवर्येण इक्तम्।
     साधारणतया प्रतिरोधकौषधस्य निर्माणे कार्यान्वयने च वर्षाणां प्रयत्नः आवश्यकः। परन्तु एतस्मिन्नन्तरे भारतेन निर्मीतं प्रतिरोधकद्वयं सज्जमभवत्। इतरेषां प्रतिरोधकानां निर्माणं पुरो गच्छति।
     सेरम् इन्स्टिट्यूट् इति संस्थायाः कोविषील्ट् आख्यं प्रतिरोधकं,  भारत् बयोटेक् इत्यस्य कोवाक्सीन् इति प्रतिरोधकं च प्रयोक्तुम् अधुना अनुमतौ। प्रथमसोपाने स्वास्थ्यप्रवर्तकानां कृते एव प्रतिरोधकं ददाति।"
https://navavani.org.in/wp/archives/14981,कार्षिकनियमस्य अवष्टम्भनं कुरु इति सर्वकारं प्रति सर्वोच्चन्यालयस्य आदेशः।,"नवदिल्ली- केन्द्रसर्वकारस्य कार्षिकनियमः अधुना प्राबल्ये न भवतु इति सर्वोच्चन्यायालयः। कृषकाणां समरं प्रति सर्वकारस्य प्रवृत्तिः न्यायालयस्य अतृप्तेः कारणमभवत्। कार्षिकसमरं विरुध्य सर्वकारस्य आवेदने परिगण्यमाने आसीत् मुख्यन्यायाधीशस्य एस्.ए. बोब्डे वर्यस्य निगमनम्।
कार्षिकनियमः सर्वकारेण घनीकर्तव्यः, अन्यथा न्यायालयेन तत्क्रियते इति मुख्यन्यायाधीशः वाचा सूचितवान्।
कैन्द्रसर्वकारस्य प्रवृत्तिं न्यायालयः अतिरूक्षं व्यमर्शयत्। समस्यापरिहारार्थं सर्वकारः न प्रभवति इति सखेदं वक्तव्यम्। नियमनिर्माणाय अवश्यपर्यालोतनाः न प्रवृत्ताः। अत एव कृषकाः समराङ्गणमागताः। अतः सर्वकारः अवश्य समस्यां परिहरेत् इत्यपि न्यायालयः अवदत्।"
https://navavani.org.in/wp/archives/14957,"अतितीव्रकोविड् विषाणुसान्निध्यं केरलेष्वपि, षड्जनाः रोगग्रस्ताः इति स्वास्थ्यमन्त्री।","तिरुवनन्तपुरम्- ब्रिट्टन् राष्ट्रे दृष्टः नूतनकोविड्विषाणुः केरलेष्वपि दृष्टः इति स्वास्थ्यमन्त्रिणी के.के.शैलजावर्या अब्रवीत्। ब्रिट्टनतः प्रत्यागतेषु षट्सु जनेषु रोगबाधा स्थिरीकृता। सर्वेपि चिकित्सालये निरीक्षणे सन्ति, जागरूकता पालनीया इत्यपि तया निगदितम्।
     शरीरे त्वरितरूपेण व्याप्तुं सक्षमा भवति नूतनविषाणुः। अस्मिन् साहचर्ये विमानपत्तनेषु निरीक्षणं कर्शनं कृतम्। विदेशेभ्ये आगम्यमानाः स्वयमेव आवेदनं कृत्वा निरीक्षणे स्थातव्याः। अपि च कोविड् सुरक्षामानदण्डाः पालनीयाः इत्यपि मन्त्रीणी अवदत्।"
https://navavani.org.in/wp/archives/14953,कोविड् निवारकौषधं राष्ट्रे उपयोक्तुम् अनुमतिः।,"नवदिल्ली- राष्ट्रे कोविड्  कोविड् प्रतिरोधकौषधस्य उपयोगाय औषधबलाध्यक्षः अनुमतिमदात्। आपातकाले उपयोगायैव अनुमतः। ओक्स्फर्ड् विश्वविद्यालयेन संयोज्य सिरम् इन्स्टिट्यूट् इति संस्थया विकासितं कोविषील्ड् इति निवारकौषधं, तथा भारत् बयोटेक् संस्थया विकासितं कोवाक्सिन् इति निवारकौषधं च एवमनुमतेषु अन्तर्भवतः। सोडस् काडिला इति संस्थायाः सैकोव् -डि इत्यस्य तृतीयचरणपरीक्षणायापि अनुमतिम् अदात्।
     केन्द्रीय-औषधगुणवत्ता नियन्त्रकसंधस्य (शी.डी.एस्.सी.ओ) विषयविशेषज्ञसमितिरेव कोवाक्सिन् इति निवारकस्य आपदि उपयोगाय नियन्त्रणेन सह फलोदयसूचनाम् अदात्। अनया अनुमत्या कोविड् निवारकौषधं वितरणाय सज्जं भवेत्।।"
https://navavani.org.in/wp/archives/14904,"विद्यालयेषु जनुवरी प्रथमदिनाङ्के कक्ष्यायाः पुनरारम्भः, मार्गनिर्देशः घोषितः।","तिरुवनन्तपुरम् –  नूतने वर्षे विद्यालयानां पुनरुद्घाटने प्रथमवारे एकस्मिन् दीर्घपीठिकायाम् एकः छात्रः इति क्रमेण कक्ष्याः क्रमीकर्तुं निर्देशः। छात्राः मिथः द्विमीट्टर् अन्तरे तिष्ठेयुः। एकस्मिन् समये  प्रतिशतं  50 छात्राः एव अनुमिताः भवन्ति।
     रक्षाकर्तृणां सम्मतपत्रेण साकम् आगच्छति चेदेव प्रवेशः कर्तव्यः इति सार्वजनीनशिक्षानिदेशकः मारगनिरदेशे सूचयति। 10,12 वर्गयोः कृते एव कक्ष्या आरभ्यते।
अन्ये मारगनिर्देशाः एवम्-
कक्ष्याप्रकोष्ठानां द्वाराणि, दीर्घोत्पीठिकाः, मार्जन्यः इत्यादीनि द्विहोरान्तरे अणुविमुक्तानि करणीयानि।
300 अधिकं छात्राः 10.12 कक्ष्यासु सन्ति चेत् ताजृशेषु विद्यालयेषु 25 प्रतिशतं छात्राः एव एकस्मिन् समये प्रवेष्टव्याः।
एकत्र स्थित्वा भोजनं न कर्तव्यम्,  भोजनानि, शुद्धजलानि च परस्परविनिमयानि न करणीयीनि।
विद्यालयीययानेषु सुरक्षितान्तरम् अवश्यम्भावि। यानारूढसमये तापमापनम् अवश्यं करणीयम्।
मुखावरणम् अवश्यं धर्तव्यम्।
अवश्यं चेत् छात्राः शिक्षकाश्च स्वास्थयपरिशोधनां कुर्युः।"
https://navavani.org.in/wp/archives/14894,कैरल्याः प्रियतमा कवयित्री सुगतकुमारीवर्या दिवङ्गता।,"तिरुवनन्तपुरम्-  मानवजीवनस्य याथार्थ्यतां हृदयस्पृग्रूपेण स्वकवितया आविष्कृतवती कैरल्याः प्रियतमा कवयित्री सुगतकुमारीवर्या नित्यतायां लीना अभवत्। कोविड् विषाणुबाधया तिरुवनन्तपुरे वैद्यकीयकलाशालाचिकित्सालये चिकित्सायामासीत्। अर्धशतकाधिकेन कालेन  स्वकीयकाव्यजीवने अशरणानां आ  श्रयरूपेण स्थिता आसीत् इयं महोदया। अपिच परिस्थिति- जनकीयप्रक्षोभेषु  समरनायिका चासीत्।
     प्रशस्तः कविः स्वतन्त्रतासंग्रामसेनानी बोधेश्वरः, तिरुवनन्तपुरं वनितााकलालये भुतपूर्वसंस्कृतप्राचार्या कार्त्यायनी अम्मा च अस्याः पितरौ। सा 1934 जनुवरी 22 दिनाङ्के भूजाता अभवत्।  तत्त्वशास्त्रे स्नातकोत्तरबिरुदं सम्पादितवती सुगतकुमारी तलिर् इति बालमासिक्याः सम्पादिका, राज्य वनिता आयोगस्य अध्यक्षा, तिरुवनन्तपुरं बालभवनस्य मेधावी चासीत्। परिस्थितिसंरक्षणाय स्वकविताद्वारा निरन्तरं रणं कुर्वती सा अगतीना स्त्रीणां कृते अत्ताणी इति भवनम्, मानसिकरोगिणां कृते परिचरणालयं, अभयग्रामं च संस्थाप्य समाजस्य मुख्यधारायं स्थिता अभवत्।
1961 आरभ्य तस्याः वह्यः कविताः प्रकाशिताः। तेषु प्रथमं मुत्तुच्चिप्पी नामिका भवति। रात्रिमषा इति कविता केन्द्र साहित्य अक्कादम्या पुरस्कृता। साहित्ये समग्रयोगदानं पुरस्कृत्य एषुत्तच्छन् पुरस्कारः. सामाजिकसेवार्थं लक्ष्मीपुरस्कारः,  केरलसाहित्य अक्कादमीपुरस्कारः. वयलार् पुरस्कारः, आशान् पुरस्कारः, ललिताम्बिका अन्त्रजनपुरस्कारः, वल्लत्तोळ् पुरस्कारः, इत्यादिभिः सा बहुमानिता अभवत्।"
https://navavani.org.in/wp/archives/14892,"तीव्रव्यापनविषाणुः आशङ्का नावश्यकी इति केन्द्रीय स्वास्थ्यमन्त्रालयः, जागरुकतायां सर्वकारः।","नवदिल्ली- व्रिट्टन् प्रभृतिषु यूरोपीयराष्ट्रेषु तीव्रव्यापनशीलस्य विषाणोः सान्निध्ये परिभ्रमस्य आवश्यकता नास्तीति  केन्द्रीयस्वास्थ्यमन्त्रालयः। नूतनाः स्थितिगतीः अधिकृत्य गवेषकाः शास्त्रज्ञाश्च अवधानतया निरीक्षन्ते। अत्र भयस्य आवश्यकता नास्तीति स्वास्थ्यमन्त्रालयस्य़ सूचना।
    जनितकव्यतियानं प्राप्ता नूतनविषाणुः व्रिट्टने एव दृष्टाः। अपि च इट्टली, डेन्मार्क्, होलन्ट्, इत्यादिषु यूरोपीय राष्ट्रेषु, दक्षिणाफ्रिक्का, औस्ट्रेलिया  प्रभृतिष्वपि रोगबाधा दृष्टा।
     अस्मिन्नन्तरे लण्टने विषाणुव्यापनकारणात् पुनरपि पिधानं सञ्जातम्। सौदी अरेब्या  स्थल-व्योम-समुद्रसीमाः एकसप्ताहं यावत्  पिधातुं निरणयत्।"
https://navavani.org.in/wp/archives/14886,आकाशे शनिबृहस्पतिग्रहयोः सङ्गमः अद्य दृष्टिगोचरं भवति।,"कोषिक्कोट्- सौरयूथे गुरुः शनिॆॆश्च बृहत्ग्रहौ भवतः। एतौ एकत्र एकरेखायामिव अवस्थीयेते अद्य। एतद्दृश्यं   सर्वेषां दृष्टिगोचरं भवति। एतयोः सामीप्यं 400 वर्षाभ्यन्तरे महासङ्गमरूपेण अद्यैव सम्भवति। इतः परं 2080 मार्च 15 दिनाङ्के एव एतद्दृश्यं भविष्यतीति विशेषता अस्ति। इतः पूर्वं 1623 तमे वर्षे एव एतौ ग्रहौ समीपमागतौ।
     ज्योतिश्शास्त्रे अयं प्रतिभासः महासङ्गमः इत्युच्यते। नग्ननेत्राभ्यां पश्यति चेत् द्वावपि ग्रहौ परस्परं सम्भूय तिष्ठतीति प्रतीयते। परं यथार्थतः एतौ 75 कोटि किलोममीट्टर् परिमिते दूरे तिष्ठतः। सूर्यास्तमयानन्तरं एतं प्रतिभासं द्रष्टुं शक्यते। गुरुग्रहस्य सूर्यपरिक्रमणकालः 12 वर्षाणि भवति। परं शनिग्रहस्य परिक्रमणाय 30 वर्षाणि अपेक्षितानि। द्वावपि पश्चिमदिशः पूर्वं प्रति परिक्रामतः। अतः प्रति विंशतिवर्षेभ्यः गुरुग्रहः आकाशे शनिग्रहमतिक्रामते।"
https://navavani.org.in/wp/archives/14860,रसना राष्ट्रियान्तर्जालसङ्गोष्ठी 2020 अद्य समारम्भः,"कोषिक्कोट्- रसना- संस्कृतमासपत्रिकया संस्कृतसंवर्धनप्रतिष्ठानस्य सहयोगेन समायोज्यमाना द्विदिवसीया राष्ट्रियान्त्जालसङ्गोष्ठी अद्य प्रातः दशवादने समारभ्यते।डिसम्बर् १८,१९ दिनाङ्कयोः प्रातः दशवादनात् द्वादशवादनपर्यन्तं  सङ्गोष्ठी प्रचलिष्यति। सूम्  इति अनुप्रयोगद्वारा  भागं स्वीकर्तुं सर्वे संस्कृतानुरागिणः प्रभवन्ति। ते भागं स्वीकृत्य एनम् उद्यमं सफलं कुर्वन्तु इति रसना मासिक्याः प्रबन्धकसम्पादकः के. एम्. जनार्दनवर्यः सूचितवान्। संस्कृतमाध्यमानां नूतनप्रवणताः इति विषये भारतस्य प्रमुखाः संस्कृतपण्डिताः भाषणं करिष्यन्ति। पद्मश्री. च मू कृष्णशास्त्री, वरिष्ठः संस्कृतवार्ता-प्रवाचकः डा. बलदेवानन्द सागरः, सुधर्मा पत्रिकायाः सम्पादकः विद्वान् हेच् वी. नागराजः. महामहोपाध्यायः डा. जी. गङ्गाधरन् नायर् महोदयः, दूरदर्शनस्य वार्तावली कार्यक्रमस्य अवतारकः डा. नारायणदत्त मिश्रः अन्ये विद्वांसः च भागभाजः भविष्यन्ति।"
https://navavani.org.in/wp/archives/14855,"केरलेषु प्रादेशिकनिर्वाचनम्, अद्य मतगणना,","तिरुवनन्तपुरम्- कोविड् जागरूकतां परिपाल्य केरलेषु चरणत्रयेण प्रवृत्तस्य निर्वाचनस्य मतगणना आद्य प्रातः अष्टवादने आरभ्यते। मध्याह्नेन सम्पूर्णं फलं ज्ञातुं शक्यते। निर्वाचितानि अङ्गानि आगामिनि सोमवासरे शपथं गृहीत्वा पदवीं स्वीकरिष्यन्ति।
     प्रादेशिकस्वयंप्रशासनव्यवस्थामनुसृत्य 1199 प्रादेशिकसंस्थासु 21861 निर्वाचनक्षेत्राणि केरलेषु सन्ति। एषप 941 ग्रामपञ्चायत्, 152 व्लोक् पञ्चायत्, 14 जिल्ला पञ्चायत्, 86 नगरसभाः, 6 महानगरसभाश्च भवन्ति। आहत्य 74899 स्थानाशिनः सन्ति। आहत्य 244 मतगणनाकेन्द्राणि सन्ति। एतानि प्रतिमण्डलं दशतः विंशतिपर्यन्तं व्याप्य तिष्ठन्ति।"
https://navavani.org.in/wp/archives/14822,सुप्रसिद्धः कैरलीसाहित्यकारः यु.ए. खादर् वर्यः निर्यातः।,"कोषिक्कोट्- प्रशस्तः साहित्यकारः यु.ए. खादर् वर्यः कालयवनिकायम् अन्तरितः। स ८५ वयस्कः आसीत्। श्वासकोशार्बुदबाधया कोषिक्कोटे निजीयचिकित्सालये चिकित्सायामासीत्।
     १९३५ वर्षे पूर्वम्यान्मार् देशे बिल्लिन् इति ग्रामे अयं भूजातः। तस्य माता म्यान्मार् देशीया आसीत्। तस्य सप्तमे वयसि मातुः वियोगानन्तरं पितुः साकम् अयं केरलेषु पितुः देशमागतः। अस्य प्राथमिकशिक्षा कोयिलाण्टी उच्चविद्यालये आसीत्। ततः मद्रपुरी कलाशालातः चित्ररचनायां बिरुदं सम्पादितवान्।
     १९८३ वर्षे तृक्कोट्टूर् पेरुमा इति कथासमाहाराय, २००० तमे वर्षे अघोरशिवम् इति कैरली नोवल् कृते च केरलसाहित्य अक्कादमीपुरस्कारम् अवाप्तवान्। २००९ तमे वर्षे केन्द्र साहित्य अक्कादमीपुरस्कारमपि अनेन प्राप्तः।
     कोषिक्कोट् आकाशवाणी निलये राज्य स्वास्थ्यविभागे च असौ सेवां व्यदधात्। २०११ तमे वर्षे प्रकाशितं शत्रु इति नोवल् एव तस्य अन्तिमा कृतिः।"
https://navavani.org.in/wp/archives/14818,शिवगिरितीर्थाटनाय सज्जीकरणमारब्धम्। कोवि़ड् मानदण्डमनुसृत्य तीर्थाटकानां सङ्ख्या न्यूनीकरिष्यति।,"वर्कला- अष्टाशीतितमं शिवगिरतीर्वथाटनं  समायोजयितुं सज्जीकरणम् आरब्धम्। कोविड् मानदण्डं परिपाल्यैव अस्मिन् वर्षे तीर्थाटनं भविष्यति। जनसम्मर्दमपहातुं प्रतिदिनं सहस्रपरिमितान् जनानेव प्रवेशयिष्यति।
     डिसम्बर् 30, 31, जनुलरि 1 दिनाङ्केषु अयाथार्थ्यरुपेणैव तीर्थाटनम् आयोजयिष्यति इति शिवगिरिमठाधिकारिणः असूचयन्। पूर्ववत् महासम्मेलनानि कार्यक्रमाश्च अस्मिन् वर्षे न भविष्यति। प्रमुखानां प्रभाषणानि डिसम्बर् 25 आरभ्य शिवगिरि टी.वी. द्वारा सम्प्रेषयिष्यति।
     सम्मर्दन्यूनिकरणस्य भागत्वेन विशेषबस्यान रेलयानसेवाः अस्मिन् वर्षे नायोजयिष्यति। स्नानघट्टादीनि अणुविमुक्तानि करिष्यति इत्यपि अधिकारिणः अब्रुवन्।"
https://navavani.org.in/wp/archives/14816,संसन्मन्दिरस्य पुनर्निर्माणम् अधुना न कर्तव्यमिति सर्वोच्चन्यायालयस्य आदेशः।,"नवदिल्ली-  नूतनस्य संसन्मन्दिरस्य शिलान्यासं कर्तुं शक्यते। परं निर्माणम्  अधुना न कर्तव्यम् इति सर्वोच्चन्यायालयः। अधुना स्थितस्य मन्दिरस्य पाटनं वृक्षाणां नाशनं वा न कर्तव्यम् इत्यपि सर्वोच्चन्यायालयः केन्द्रसर्वकाराय निर्देशमदात्। न्यायालयस्य निर्देशः अवश्यं पालयतीति सर्वकारः अवदत्।
     नूतनस्य संसन्मण्डलस्य निरमाणाय 20000 कोटि रूप्यकाणां परियोजनां् विरुध्य समर्पिते आवेदने अन्तिमनिर्णयम् आदम्यमाने मन्दिरनिर्माणप्रवर्तनेन पुरोगच्छन्तः सर्वकारस्य उद्यमे न्यायाधधिपाः अतृप्तिं प्राकटयन्।
     न्यायालयस्य सूचनां स्वीकृत्य सर्वकारस्य प्रवृत्तौ  प्राड्विवाकः सर्वकारस्य कृते खेदं प्राकटयत्। शिलान्यासादृते अन्यानि प्रवर्तनानि अधुना न करिष्यतीति सर्वकारस्य वादं स्वीकृत्य न्यायालय शिलान्यासाय सोपाधिकाम् अनुमतिम् अदात्।"
https://navavani.org.in/wp/archives/14796,बुरेवी चक्रवातः श्रीलङ्कायां नाशं वितीर्य केरलतीरं समागच्छति।,"कन्याकुमारि- बुरेवी चक्रवातस्य आशङ्कायां केरलदेशः। अद्य चतुर्षु मण्डलेषु जाग्रतानिर्देशः घोषितः। मध्यकेरले अपि तीव्रवृष्टिर्भविता।
     दक्षिणपूर्व वंगसमुद्रे रूपमापन्नः बुरैवि चक्रवातः ह्यस्तने रात्रावेव श्रीलङ्कातीरं सम्प्राप्ताः। अद्य प्रातः कन्याकुमारीतीरं प्राप्नोतीति प्रवचनमस्ति। पाम्पन् तीरे सम्प्राप्यमाने चक्रवातस्य वेगः प्रतिहोरं 70  तः 80 कि.मी. भविष्यति। केरलेषु तीरमण्डले देशियदुरन्तसेनादलानि विन्यस्तानि। तिरुवनन्तपुरं पत्तनंतिट्टा, कोल्लम्, आलप्पुषा मण्डलेषु रक्तजाग्रता घोषिता।
    जाग्रतानिर्दिष्टमेखलायां जनां बहिः न गच्छेयुरिति सूचना अस्ति।"
https://navavani.org.in/wp/archives/14780,पादकन्दुकक्रीडकरत्नं डीगो मारडोणा कालयवनिकान्तर्गतः।,"ब्यूणस् ऐरिस्- पादकन्दुकक्रीडाक्षेत्रे इतिहासतारं डीगो अरमान्डो मारडोणा अन्तरितः। स 60 वयस्कः आसीत्। मस्तिष्के रक्तं घनीभूय अवशतां प्राप्तः स गतदिने शस्त्रक्रियाम् अधिगतवानासीत्। अपि च प्रत्यावर्तिसूचनामपि तस्मिन्नासीत्। मरणकारणं हृदयाघात एव।
     1960 ओक्टोबर् मासे अर्जन्टीना राष्ट्रे ब्यूणस् ऐरिस् स्थले विल्ल फियोरित्तो प्रविश्यायां लानस् जनपदे एव तस्य जन्म अभवत्। नवमे वयसि एव स्व प्रदेशे उत्कृष्टः पादकन्दुकक्रीडकः इति ख्यातिमवाप्तवानयम्।
     2003 पर्यन्तं अर्जन्टीना क्रीडकसंघे अयं वयसा कनिष्ठः आसीत्। 1976 थः 1981 पर्यन्तं 166 प्रतियोगितासु क्रीडयन्नयं 111 लक्ष्यकन्दुकं प्राप्तवान्। विश्वचषकक्रीडायां बहुवारं स अर्जन्टीना राष्ट्रस्य कृते क्रीडाङ्गणं प्रविष्टवान्। 1997 वर्षे स्वकीये जन्मदिने स पादकन्दुकक्रीडाक्षेत्रात् विरराम।"
https://navavani.org.in/wp/archives/14776,भारतवंशजः न्यूसिलान्ट् संसत्सदस्यः संस्कृते सत्यशपथमग्रहीत्।,"वेल्लिङ्टण्- न्यूसिलान्ट् संसदे चितः भारतवंशजः संस्कृते सत्यशपथमग्रहीत्। गौरव् शर्मा नामकः न्यूसिलाण्ट् संसत्सदस्यः एव गतदिने संसदि संस्कृते शपथं स्वीकृत्य इतिहासपात्रमभवत्। हिमाचलप्रदेशस्थः भवति ३३ वयस्कः गौरव् शर्मा। हामिल्टण् पश्चिमप्रान्तात् लेबर् पार्टीति दलस्य प्रत्याशित्वेन सदस्यत्वमाप।
न्यूसिलान्ट् संसदं प्रति चितः कनिष्ठः सदस्यः इतिरूपेणापि प्रसिद्धिमाप गौरव् शर्मा। न्यूसिलान्टस्य गोत्रवंशीयानां मावोरी इति भाषायामपि केतन शपथम् अग्रहीषुः। संस्कृतं सर्वासां भाषाणां जननीरूपा भाषा इत्यतः शपथग्रहणाय संस्कृतं स्वीकृतवानिति स अब्रवीत्।"
https://navavani.org.in/wp/archives/14731,कोविड् प्रतिरोधकं क्रिस्तुमस् पर्वणः प्राक् वितरीतुं शक्येत इति फेसेर्।,"वाषिङ्टण्- तृतीयसोपानपरीक्षणं ९५ प्रतिशतं फलप्रदमिति विज्ञाते साहचर्ये कोविड्प्रतिरोधकौषधस्य वितरणं डिसम्बर् मासार्धेन अमेरिक्कायाम् अरप्स्यते इति फैसर् आख्यः औषधनिर्माणसंघः । डिसम्बर् मासार्धेन अमेरिका भक्ष्य-औषध प्रशासकम् औषधवितरणाय अनुमतिं प्रदास्यतीति प्रतीक्षते। फैसर् इति संघस्य जर्मन् सहयोगी बयोण् टक् इत्यस्य मेधावी युगुर् साहिन् वर्यः अवदत्।
परीक्षणे भागं भजितेषु ४३००० सन्नद्धप्रवर्तकेषु केवलं १७० प्रवर्तकानामेव कोविड् बाधा जाता। प्रतिरोधकस्य कार्यक्षमता ९५ प्रतिशतमिति अनेन अवगतम् इति फैसर् संघः सूचयति।"
https://navavani.org.in/wp/archives/14717,वंगचलचित्रनटः सौमित्र चाट्टर्जी दिवङ्गतः।,"कोल्कत्ता- वंगचलचित्रे विख्यातः नटः  सौमित्र चाट्टर्जी वर्यः कालकबलितः अभववत्। स 85 वयस्कः आसीत्। कोविड् बाधया ओक्टोबर् षष्ठे दिने स चिकित्सालयं नीतः आसीत्। स्व्स्थ्ये सन्निग्धे जाते स तीव्रपरिचरण विभागं नीतः। कोविड् ऋणावस्थां प्राप्तोपि  स मृत्युना अपहृतः।
     सत्यजित् राय वर्येण सह दशकत्रयं यावत् प्रवर्तननिरतः चाट्टर्जीवर्यः वंगचलचित्रे सार्वकालीनः कलाकारः आसीत्। अभिनेता, कविः, लेखकः, निदेशक इत्यादिषु रूपेषु स भारतीयचलचित्रस्य कीर्तिं आविश्वं प्रासारयत्।
     आकाशवाण्यां कर्म कुर्वन् स सत्यजित् राय् वर्येण मैत्रीं सम्पादितवान्। अनेन सौहार्देन स चलचित्ररंगं प्राप्तवान्। सत्यजित् राय वर्यस्य पञ्चजश चलचित्रेषु स नायकः आसीत्।"
https://navavani.org.in/wp/archives/14695,भारतक्रिक्केट् संघः आस्ट्रेलियापर्यटनाय प्रस्थितः।,"दुबाय्- नवम्बर् 27 दिनाङ्के आरभमाणाय आस्ट्रेलियापर्यटनाय भारतक्रिक्केट्संघः प्रस्थितः। द्विमासपर्यन्तं आयामं वर्तते भारतस्य आस्ट्रेलियापर्यटनम्। ऐ,पि.एल्. वेलायाम् अवसितायां बयो सेक्यूर् बबिल्तः बहिरागतानि संघाङ्गानि दुबाय्यां सम्मिलितानि आसन्।
     पृथक् वैयक्तिकसुरक्षावस्त्रं धृत्वा तिष्ठतां क्रीडकाणां चित्रं बी.सी.सी.ऐ. संस्थया वहीरानीतम्। आस्ट्रेलियां प्राप्यमाणः संघः प्रथमं सम्पर्करोधने प्रविशति।
     नवम्बर् 27 दिनाङ्के सिड्न्यां प्रथमं एकदिनमत्सरं भविता। आनेन सहैव भारतस्य पर्यटनप्रारम्भ। त्रीणि एकदिनमत्सराणि , त्रीणि 20-20 मत्सराणि, चत्वारि टेस्ट् मत्सराणि च परम्परायां सन्ति।"
https://navavani.org.in/wp/archives/14689,अमेरिक्कायां पञ्चलक्षं भारतीयानां कृते नागरिकतां प्रदास्यति,"वाषिङ्टण्- पञ्चलक्षं प्रवासिभारतीयेभ्यः अमेरिक्कानागरिकप्रदानाय नयरेखां निर्मितवान् नियुक्तः अमेरिक्का राष्ट्रपतिः जो बैडन् वर्यः। विविधेभ्यः राष्ट्रेभ्यः विनाप्रमाममपि अमेरिक्कां  प्राप्तानां 1.1 कोटिपरिमितानां देशान्तरवासिनां कृते  नागरिकताप्रदानाय नियमभेदगतिम् अनेतुमेव बैडन्  वर्यस्य उद्यमः।
     अनेन सह एच्.1.बि प्रभृतीनां वृत्तिसम्बन्धीनां प्रमाणानां संख्याप्रवर्धनायापि उद्यमः आरब्धः। एच्य1यबि विसाायुक्तानां पारिवारिकेभ्यः वृत्तिसम्बन्धिप्रमाणं निरुध्य ट्रम्प् प्रशासनेन आनीतां व्यवस्थां प्रत्यावर्तयितुमपि उद्यमः अस्ति। प्रतिवर्षं 95000 अभयार्थिभ्यः राष्ट्रे प्रवेशनं विधातुमपि निर्णयः अस्ति।
     अमेरिक्कां उद्ग्रथितुं प्रयत्नं कुर्वतां सर्वेषां अमेरिकावासिनाम् अध्यक्षो भवाम्यहमिति विजयप्रभाषणे जो बैडन् वर्येण उक्तम्।"
https://navavani.org.in/wp/archives/14647,प्रशासनं स्वाधीनं भविष्यति चेत् प्रथमं कर्तव्यं सूचयति जो बैडन् वर्यः,"वाषिङ्‍टण्- डी.सी.- अमेरिका प्रशासकनिर्वाचनस्य फलप्रख्यापने पुरोगच्छति सति विजयी भविष्यति चेत् प्रथमं कर्तव्यं स्वयम् उद्घोषयति डमोक्राट्टिक् दलस्य स्थानाशी जो बैडन् वर्यः।
ट्रम्प् वर्यस्य अलीकनिर्णयानां संशोधनं विधास्यतीति बैडन् महोदयः अवदत्। अस्य भागत्वेन पारीस् समयातः प्रत्यावर्तननिर्णयं पुनरालोच्यते इत्यपि तेन निगदितम्। ७७ दिनाभ्यन्तरे पारीस् समया पुनस्स्थाप्यते।
अस्मिन्नन्तरे निर्वाचनस्य विश्वास्यता विनष्टेति रिप्पब्लिक्कन् दलस्य स्थानाशी तथा अधुनातनप्रशासकश्च डोनाल्ट् ट्रम्प् वर्यः अवोचत्। पत्रालयद्वारा आयोजिते मतदाने मृषामतानि अधिकानि इत्यारोप्य ट्रम्प् वर्यः सर्वोच्चन्यायालये व्यवहाराय गतः। अतः अमेरिका निर्वाचनस्य फलप्रख्यापने विलम्बः सुनिश्चितः अभवत्।"
https://navavani.org.in/wp/archives/14658,केरलेषु तद्देशप्रशासनाय मतदानस्य समयक्रमः घोषितः।,"तिरुवनन्तपुरम्- केरलेषु तद्देशस्वयंप्रशासनस्थापनेषु सामाजिकानां चयनार्थं निर्वाचनस्य समयक्रमः घोषितः। कोविड् मानदण्डमनुसृत्यैव निर्वाचनं भविता। छन्दाकलनाय सोपानत्रयं कल्पितम्।
प्रथमसोपाने तिरुवनन्तपुरम्, कोल्लम्, पत्तनं तिट्टा, आलप्पुषा,इटुक्की मण्डलेषु डिसम्बर् ८ दिनाङ्के निर्वाचनं भविता। द्वितीयसोपाने कोट्टयम्, एरणाकुलम्, तृशूर्, पालक्काट्, वयनाट् मण्डलेषु डिसम्बर् १० दिनाङ्के निर्वाचनं भविष्यति। तृतीयसोपाने मलप्पुरम्, कोषिक्कोट्, कण्णूर्, कासरगोड् इति चतुर्षु मण्डलेषु डिसम्बर् १४ दिनाङ्के निर्वाचनं कल्पितम्। मतगणना डिसम्बर् १६ दिनाङ्के निश्चिता।
कोविड् रोगिणां कृते पत्रालयद्वारा मतदानाय व्यवस्था कल्पिता। कोविड् काले कल्पितं निर्वाचनमित्यतः अस्य निर्वाचनस्य अतीव प्राधान्यमस्ति। निर्वाचनस्य सर्वेषु रङ्गेषु कोविड् मानदण्डः पालनीयः भवति।
निर्वाचनार्थं औद्योगिकं विज्ञापनं नवम्बर् १२ दिनाङ्के भविष्यति। नवम्बर् १२ तः स्थानाशिनः नामनिर्देशं समर्पितुं पारयन्ति। नवम्बर् १९ दिनाङ्के नामनिर्देशनस्य प्रत्यावर्तनाय व्यवस्था अस्ति।"
https://navavani.org.in/wp/archives/14650,भूमिदानं महादानम् ।,"आलूर्/इरिङ्ङालक्कुटा – आजीवं संस्कृतस्य प्रचारकत्वव्रतमापन्न : आलूर चुङ्कन् गृहनाथः श्री. सि.वि. जोस् अल्पमात्र सम्पदः 4 सेन्ट्र भूमिः अङ्गन वाटिकायै समर्पितेति सर्वेषाम् आनन्दाय अलम् । स्वगृहस्य समीपे शिशूनां संरक्षणाय संवर्धनाय च संस्थैका आवश्यकीति समाजस्य अभ्यर्थनां शिरसा वहन्नयं महादानाय सन्नद्धो∫भवत् । माप्राणंं होलिक्रोस् उच्चविद्यालये संस्कृताध्यापकः भवति श्री जोस् महाशयः । ०५-११-२०२० दिनाङ्के स्वगृहसमीपे समायोजितायां लघुसभायां इरिङ्ङालक्कुटा नीयमसभामण्डलं सामाजिकः प्रोफ. के.यु. अरुणन्  महात्मने भूमेः रेखां समार्पयत् । आलूर्  ग्रामपञ्चायत्त्ध्यक्षा श्रीमति सन्ध्या नैसन्, उपाध्यक्षः श्री ए. आर् डेविस् प्रभृतयः  सन्निहिताश्चासन्।"
https://navavani.org.in/wp/archives/14641,केरलीया प्रियङ्का राधाकृष्णन् न्यूसिलान्ट् राष्ट्रे मन्त्री।,"वेल्लिङ्‍टण्- न्यूसिलान्ट् सर्वकारे प्रथमतया भारतवंशीया मन्त्री। सा तु केरलीया प्रियङ्का राधाकृष्णन् इत्याख्या। लेबर् पार्टी इति दलस्य सदस्या भवति प्रियङंका। सा सामाजिकविकासः, युवजनक्षेमः सन्नद्धता इत्यादिषु विभागेषु कार्यं करिष्यति। वृत्तिविभागे सहमन्त्रिपदवीमपि सा एव निर्वक्ष्यति।
गते मन्त्रिमण्डले मन्त्रिपदव्यां स्थितायाः जेन्नी सेयिल्सायाः वैयक्तिककार्यदर्शीपदव्यामासीत् प्रियङ्का। लेबर् पार्टी सर्वकारस्य द्वितीये सत्रे उपप्रवक्तृपदवीमपि सा जग्राह।
कोरलेषु एरणाकुलं परवूर् देशीया भवति प्रियङ्का। १४ वर्षाणि यावत् लेबर् पार्टी दलस्य प्रवर्तिका अस्ति।"
https://navavani.org.in/wp/archives/14625,एषुत्तच्छन् पुरस्कारः सक्करिया महोदयाय।,"तिरुवनन्तपुरम्- साहित्यरंगे केरलीयसर्वकारेण दीयमाना परमोन्नतबहुमतिः भवति एषुत्तच्छन् पुरस्कारः। मलयालभाषापितुः तुञ्चत्त् एषुत्तच्छन् वर्यस्य नाम्नि संस्थापितः अयं पुरस्कारः अस्मिन् वर्षे विख्यातकथाकाराय सक्करियावर्याय दीयते। साहित्यरंगे समग्रयोगदानमभिलक्ष्यैवायं पुरस्कारः। पञ्चलक्षं रूप्यकाणि फलकं च पुरस्कारे अन्तर्भवति। सांस्कृतिकविभागमन्त्री ए.के.बालन् वर्यः पुरस्कारमघोषयत्।
     केरल्यां श्रद्धेयः लेखकः भवति सक्करिया। तेन लिखिताः सर्वाः अपि कथाः श्रेष्ठाः सन्ति। केन्द्र साहित्य अक्कादमी पुरस्कारः, केरल साहित्य अक्कादमी पुरस्कारः, ओ.वी. विजयन् पुरस्कारः, केरल साहित्य अक्कादम्यां विशिष्टाङ्गत्वम् इत्यादयः निरवधिकाः अङ्गीकाराः सक्करियावर्यं प्रापन्।
     1945 जूण् 5 दिनाङ्के कोट्टयं मीनच्चिल् तालूक् पैका मध्ये अयं भूजातः। कुञ्ञच्चन् त्रेस्यक्कुट्टी च पितरौ। बंगलूरु एं इ.एस् कलाशालायां तथा काञ्ञिरप्पल्ली डोमनिक् कलाशालायां च अयम् अध्यापकः आसीत्।
    नवम्बर् प्रथमं दिनं ऐक्यकेरलसंस्थापनदिवसं भवति। अस्मिन्नेव दिने कैरलीसाहित्यस्य परमोन्नतः अयं पुरस्कारः घोषितः।"
https://navavani.org.in/wp/archives/14611,भीकरवादविरुद्धे आहवे भारतं फ्रान्स् राष्ट्रेण साकं तिष्ठतीति प्रधानमन्त्री नरेन्द्रमोदीवर्यः।,"नवदिल्ली- फ्रान्स् राष्ट्रे नोत्रदां बसेलिक्का इति क्रैस्तवाराधनालये त्रयाणां मृत्योः कारणभूतं भीकराक्रमणं भारतेन अपलपितम्। भीकरवादं विरुद्ध्य क्रियमाणे आहवे भारतं फ्रान्स् राष्ट्रेण साकं तिष्ठतीति प्रधानमन्त्री नरेन्द्रमोदी वर्यः ट्वीट्टर् मध्ये सूचितवान्। बहुभिः विश्वराष्ट्रैः एषा दुर्घटना अपलपिता। आक्रमणे मृतानां परिवारेभ्यः प्रानस् पौरेभ्यश्च प्रधानमन्त्री अनुशोचनं व्याजहार। कस्मिन्नपि साहचर्ये भीकरवादस्य आतङ्कवादस्य च न्यायीकरणं कर्तुं न शक्यते इति भारतीय विदेशकार्यमन्त्रालयस्यापि सूचना अस्ति।
     पूर्वं फ्रान्सिस् मार्पापा वर्यः घटनामेनाम् अपलपति स्म। सर्वविधानि भीकरप्रवर्तनानि अवसादयितुं मार्पापा जनान् उदबोधयत्। मारितेभ्यः प्रार्थनां विधास्यतीत्यपि मार्पापा व्याजहार। ब्रिट्टीष् प्रधानमन्त्री बोरिस् जोण्सण् वर्यः अपि भाकरविरुद्धतायैः स्वसज्जतां प्रकटीचकार। तुर्की, इरान् प्रभृतीनि राष्ट्राण्यपि घटनामेनाम् अपालपन्।
   फ्रान्स् राष्ट्रे नीस् आख्ये तीरदेशनगरे  एव नोत्रदां वसेलिका अवतिष्ठते। ह्यस्तने एव तत्र भीकराक्रमणं सञ्जातम्। बसेलिकायाः अन्तः प्रविश्यैव भीकराः आक्रमणमारभन्त। मृतेषु द्वे स्त्रियौ स्तः। धर्मनिन्दामारोप्य फ्रान्स् देशे पारीसे कंचन श्क्षकं शिरच्छेदेन हन्ति स्म।"
https://navavani.org.in/wp/archives/14606,फेस् बुक्क् नयनिदेशिका अङ्की दास् वर्या स्वपदवीं तत्याज।,"नवदिल्ली-  फेस्बुक्क् इत्याख्यस्य मुखपुस्तकस्य भारत-दक्षिणेष्या मध्येष्या प्रान्तस्य नयनिदेशिका अङ्की दास् वर्या स्वकीयस्थानात् त्यागपत्रम् अदात्। फेस् बुक्क् मध्ये विद्वेषप्रचारणनियन्त्रणमनुबन्ध्य सञ्जाते विवादे भा.ज.पा. दलाय स्वपक्षं समर्थितवती सा इति विषये  विवादवनिता आसीत् सा। परन्तु स्थानत्यागस्य कारणम् अविदितमेव।
     फेस् बुक्क मध्ये राजनैतिकविषयनियन्त्रणविषये अङ्की दास् वर्यायाः दायित्वं संघस्य अन्तर्भागात् सर्वकारीयतलाच्च विमर्शितमासीत्। भा.ज.पा दलीयानां विद्वेषप्रचारणं विरुध्य कार्यान्वयनस्वीकारम् अङ्किता द्सेन स्थगिता  इति वाल्स्ट्रीट् मासिक्याः आवेदनमेव विवादास्पदमभूत्।
     गते सप्ताहे अङ्की दास् वर्या  संसदीयसमितेः पुरतः उपस्थिता आसीत्। फेस्बुक्क् मध्ये  वैयक्तिकतामनुबन्ध्य आशङ्का परिहारार्थमेव सा समितेः पुरतः उपस्थिता। तत्र होराद्वयं यावत् सा प्रश्नान् प्रत्युक्तवती आसीत्।"
https://navavani.org.in/wp/archives/14587,कुल्भूषण् जादवस्य मृत्युदण्डपुनरीक्षणार्थं सूचितस्य विधेयकस्य पाकिस्तानसंसद् परिषदः अङ्गीकारः।,"इस्लामाबाद्-  मृत्युदण्डं  परिकल्प्य पाकिस्ताने कारागारवासम् अनुवर्तमानस्य कुलभूषण् यादवस्य दण्डनं पुनः परिशोधयितुं आयोजितं विधेयकं पाक् संसदः परिषदा अनुमितम्। इन्टर्नाषणल् कोर्ट् आफ् जस्टीस्(रिव्यू आन्ट् रीकण्सिडरेषन्) ओर्डिनन्स् इति नामाङ्कितस्य विधेयकस्य राष्ट्रिय  विधानसभायां नीतिन्याय स्थिरसमित्यां चर्चानन्तरमेव अङ्गीकारो लब्धः।
     अन्ताराष्ट्र नीतीन्यायालयस्य निर्देशान् पलयति विधेयकमिदम् इति चर्चायां भागं वहन् नीतिन्याय विभागमन्त्री फारुख् नसीम् अवदत्। भीकरवादं चारवृत्तिं च समारोप्य 2017 एप्रिल् मासे एव सेवाविरतं नौसेनाकर्मकरं कुल्भूषम् यादवं पाकिस्तान सैनिकन्यायालयः मृत्युदण्डम्  व्यदधात्।"
https://navavani.org.in/wp/archives/14551,"नीट्ट् परीक्षायां सम्पूर्णाङ्कप्राप्तिः, षोय्ब् अफ्ताब् श्रद्धेयो जातः।","जय्पूर्- अखिलभारतीय-वैद्यकप्रवेशकपरीक्षायां आहत्य 720 अङ्केषु 720 अङ्कान् पूर्णतया  अवाप्य अखिलभारतस्तरे प्रथमस्थानमाप्तवान् ओडीषा रूर्कलादेशायः षोय्ब् अफ्ताब् इति अष्टादशवयस्कः युवा। वैद्यकीयाध्ययनं समाप्य हृद्रोगचिकित्सको भवितुं स इच्छति।
     राज्यस्थानराज्ये कोट्टा मण्डले करियर् इन्स्टिट्यूट् इति संस्थाने एव ऊर्जिताध्ययनाय गतवानयम्। आराष्ट्रं पिधाने घोषिते सर्वेपि तस्य सब्रह्मचारिणः स्व स्वदेशं प्रतिनिवृत्ताः। तथापि षोय्ब् तत्रैव उषित्वा अधिकसमयम् अध्ययनाय व्ययितवान्। अस्य कठिनप्रयत्नस्य फलमेव अनेन प्राप्ताः पूर्णाङ्काः।
     प्रतिसन्धीनां मध्ये अतीव क्लेशमनुभूयैव अस्मिन् वर्षे नीट्ट् परीक्षा आयोजिता इति शिक्षामन्त्री रमेश् पोख्रियाल् वर्यः अवदत्। कोविड् मानदण्डान् परिपाल्य परीक्षा समुन्नतरीत्या प्रचालिता।तदर्थं सहकृतेभ्यः मुख्यमन्त्रिभ्यः मन्त्री कृतज्ञताम् अवदत्। 1367322 छात्राः परीक्षामलिखन्। एषु 290 छात्राः ओक्टोबर् 14 दिनाङ्के एव परीक्षां लिखितवन्तः।"
https://navavani.org.in/wp/archives/14544,महाकविः अक्कित्तम् कालकबलीभूतो अभवत्।,"तृशूर् – ज्ञानपीठविजेता वरिष्ठः कैरलीमहाकविश्च पद्मश्री  अक्कित्तम् अच्युतन् नम्पूतिरिवर्यः निर्यातः। स 94 वयस्कः आसीत्। तृशूर् नगरे निजीय चिकित्सालये अद्यः प्रातः 8.10 वादने आसीत् अन्त्यम्। वार्धक्यसहजेन आमयेन चिकित्सायामासीत्। द्विदिवसात् पूर्वं  गुरुतरेण अस्वास्थ्येन स चिकित्सालयं नीतः आसीत्।
     अस्मिन् वर्षे भारतसर्वकारेणः जञानपीठपुरस्कारं दत्वा स समादृतः । आमयपीडितत्वात्@ गते सेप्तम्बर् 24 दिनाङ्के ज्ञानपीठपुरस्कारः  तस्य गृहे आयोजिते अधिवेशने एव दत्तः।
2008 तमे वर्षे केरलसर्वकारस्य एषुत्तच्छन् पुरस्कारः, 2012 तमे वर्षे वयलार् पुरस्कारः, ततः पद्मश्रीपुरस्कारश्च अनेन पाप्ताः। तस्य इरुपतां नूट्टाण्टिन्टे इतिहासं इति कैरलीकविता मलयालभाषायाः आधुनिकतायै निदानरूपेण परिगण्यते। 1956तः 1985 पर्यन्तं स महाकविः आकाशवाण्यां सम्पादकरूपेण कर्म कृतवान्।, कविताः, नाटकानि, कथाश्च आहत्य षट्चत्वारिंशत् साहित्यरचना अनेन कृता।
     1926 तमे वर्षे मार्च् मासस्य 18 दिनाङ्के पालक्काट् मण्डले कुमारनल्लूर् देशे अमेट्टूर् अक्कित्तत्त् मनायां अयं महाकविः भूदातः अभवत्।   अस्य मृत्युना कैरलीकवितायाः इतिहास एव अनतरधात् इति प्रमुखाः वदन्ति।"
https://navavani.org.in/wp/archives/14538,केरलराज्यस्य 50 तमाः चलनचित्रपुरस्काराः घोषिताः।,"तिरुवनन्तपुरम्- 2019 वर्षस्य केरलीयचलनचित्रपुरस्काराः घोषिताः। सांस्कृतिकविभागमन्त्री ए.के. बालन् वर्यः पुरस्कारान् अघोषयत्। मधु अम्बाट्ट् वर्यस्य आध्यक्ष्ये आयोजिता पुरस्कारनिर्णयसमितिरेव विजयिनः अचिनोत्। पुरस्कारार्थं 119 चलनचित्राणि निरीक्षितानि। ओषु पञ्च बालकानां चलनचित्राणि आसन्। प्रतियोगितार्थम् आगतेषु 50 प्रतिषतं चलनचित्राणि नवागतनिदेशकानाम् इत्येतत् अस्मिन् रंगे शुभप्रतीक्षां ददाति इति मन्त्री अवदत्।
पुरस्काराः एवम्-
उत्कृष्टं चलनचित्रम् – वासन्ती। द्वितीयम् उत्कृष्टं चित्रम् – केञ्चिरा।
उत्कृष्टः नटः – सुराज् वेञ्ञारमूट् – चित्रं विकृतिः, आन्ड्रोय्ट् कुञ्ञप्पन्। नटी – कनि कुसृतिः, चित्रं बिरियाणी।
उत्कृष्टः निदेशकः – लिजो जोस् पेल्लिश्शेरि, – चित्रं जेल्लिक्केट्ट्।
संगीतनिदेशकः – शुषिन् श्याम्।, सम्पादकः – किरण् दास्।, गायकः – नजीम् अर्षाद्, गायिका – मधुश्री नारायणन्।
चलनचित्रग्रन्थस्य कृते पुरस्काराय डो. पी.के. राजशेखरः अर्हो अभवत्।"
https://navavani.org.in/wp/archives/14530,"चलद्दूरवाणीपटेषु, धनपत्रेषु स्फटिकेषु च कोरोणाविषाणोः प्रभावः 28 दिनानि यावत् स्थास्यति।","सिड्नी-  नवीनकोरोणावैराणुः धनपत्र-स्फटिक-चलद्दूरवाणी प्रभृतीनां प्रतलेषु दिनानि यावत् स्थास्यतीति अन्ववेक्षणम्। ओस्ट्रेलिया राष्ट्रस्थे प्रशस्ते जैवसंरक्षणपरीक्षणालये एव एतादृशं परीक्षणं समायोजयत्।
     धनपत्रे स्फटिके च 2-3 दिनानि यावत् विषाणुः स्थास्यति इत्यासीत् पूर्वनिर्णयः। परन्तु टलद्दूरवाणी, स्फटिकं, काचनिर्मितपात्रं धनपत्रम् इत्यादिषु  28 दिनानि यावत् स्थातुं विषाणुः प्रभवति इति अधुनातनं पर्यवेक्षणं सूचयति।
     20 डिग्रि सेल्ष्यस् तापमाने कोरोणा विषाणुः 28 दिनानि यावत् स्थास्यतीति आवेदने वदति। विषाणुपठनवार्तापत्रिकायामेव सी.एस्.ऐ.आर्. संघस्य गवेषणावेदनं प्रकाशितम्।
     कार्पाससदृशवस्तुषु उपरितले अनुकूलावस्था चेत् 14 दिनानि यावत् विषाणुः स्थास्यति। वर्धिते तापमाने एतत् 16 होरारूपेण न्यूनतां प्राप्नोति। मांससंस्करणस्थलेषु शीतीकृतावस्थासु च कोविड् रोगव्यापनस्य साध्यता अधिका इति च आवेदने सुचयति।"
https://navavani.org.in/wp/archives/14519,केरलं सम्पूर्णाङ्कीयराज्यम्- घोषणम् ओक्टोबर् १२ दिनाङ्के।,"केरलराज्यं सम्पूर्णाङ्कीयराज्यत्वेन परिवर्तनस्य आधिकारिकं घोषणम् ओक्टोबर् १२ दिनाङ्के मुख्यमन्त्री पिणरायि विजयन् वर्यः आधिजालिकतया निर्वक्ष्यति। सार्वजनीन शिक्षाविभागमन्त्री प्रोफ. सी रवीन्द्रनाथवर्यः अध्यक्षो भविता।
अनेन सह प्रतिमण्डलं चिते विद्यालये विधानसभासामाजिकस्य नेतृत्वे विधानसभामण्डलस्य अङ्कीयपरिवर्तनप्रख्यापनमपि विधास्यति। राज्यस्थम् अखिलानामपि विद्यालयानाम् अङ्कीयपरिवर्तनघोषणं विद्यालयतले भविष्यति।
राज्ये मुख्यमन्त्रीतः पञ्चायत् अङ्गं यावत् सर्वेषां प्रतिनिधीनां संवेशनम् इति विशेषमपि अस्यास्ति। कार्यक्रममवलोकयितुं राज्ये सर्वे जनाः प्रभवन्ति। विक्टेस् नालिकाद्वारा एतदर्थं सुविधा आयोजिता।"
https://navavani.org.in/wp/archives/14513,केन्द्रीय भक्ष्यविभागमन्त्री रां विलास् पास्वान् वर्यः दिवङ्गतः।,"नवदिल्ली- केन्द्रीय भक्ष्यमन्त्री तथा लोक जनशक्ती दलस्य नेता च रां विलास् पास्वान् वर्यः दिवङ्गतः। शारीरिकव्यथया चिकित्सालयं नीतः आसीत्। शनिवासरे हृदयपरिवर्तनशस्त्रक्रियामतीतः आसीत्। स्वपुत्रः चिराग् पास्वान् एव मृत्युसूचनामदात्।
     बिहार् राज्यात् आगतः दलित् राजनैतिकनेता आसीत् पास्वानः। बिहार् विधानसभानिर्वाचनस्य भूमिकायामेव पास्वान् वर्यस्य देहवियोगः। अष्टवारं स लोकसभासदस्यत्वेन चितः आसीत्। संयुक्त समाजवादिदले अङ्गत्वेन स राजनैतिकक्षेत्रं प्रविष्टः। षट्भिः प्रधानमन्त्रिभिः साकं पास्वान् वर्यः मन्त्रिमण्डले सदस्यः आसीत्। 1977 तमे वर्षे स प्रथमतया लोकसभासदस्यः अभवत्।
     पास्वानस्य वियोगे विभिन्नाः नेतारः अन्शोचयन्।"
https://navavani.org.in/wp/archives/14507,२०२१ तमे वर्षे विश्वे १५ कोटि जनाः दारिद्र्ये पतिष्यति- विश्वबैंक्।,"वाषिङ् टण्- कोविड् महामारिद्वारा विश्वे २०२१ वर्षागमे १५ कोटि जनाः कठोरे दारिद्र्ये पतिष्यतीति विश्वबैकस्य जागरूकनिर्देशः।
अतः राष्ट्राणि मूलधन-वृत्ति-नैपुण्यादीनि नूतनसंरम्भकेषु इतरमेखलासु च विनियोक्तुं सज्जानि भवेयुः इति विश्वबैंकेन दत्तां विज्ञप्त्यां सूचितम्।
अस्मिन् वर्षे एव ८.८ तः ११.५ कोटिपरिमिताः जनाः दारिद्र्ये पतिताः। २०२० तमे वर्षे विश्वे दारिद्र्यावस्था ७.५ शतमितत्वेन न्यूना भविष्यतीति यद्यपि प्रतीक्षिता तथापि कोविड् महामारिणा प्रतीक्षा अस्तंगता इति विश्वबैंक् अध्यक्षः डेविड् माल्पास् वर्यः अवदत्।"
https://navavani.org.in/wp/archives/14493,विद्यालयानां प्रवर्तने मार्गनिर्देशः घोषितः।,"नवदिल्ली- ओक्टोबर् १५ दिनाङ्कादूर्ध्वं विद्यालयानां पुनरुद्घाटनविषये निर्णयं स्वीकर्तुं राज्यानामेव अधिकार इति केन्द्रीय गृहमन्त्रालयस्य सूचना आसीत्। विद्यालयानां पुनरुद्घाटनम् अधुना अवश्यं न करोति ओण् लैन् अध्यापनम् अनुवर्तनीयम् इत्यपि सूचनायामासीत्।
तदनन्तरमेव शिक्षामन्त्रालयस्य मार्गनिर्देशः घोषितः। तत्र एते निर्देशाः सन्ति। सर्वेषु विद्यालयेषु शुचित्वं परिपालयितुं कर्मसेना भवितव्या। विद्यालयेषु अणुनशीकरणं कर्तव्यम्। कक्ष्याप्रकोष्ठेषु शुद्धवायोः सान्निध्यमस्तीति निर्णेतव्यम्। छात्राणां विद्यालयागमनसमये विद्यालयात् गृहगमनयमये, कक्ष्यायाम् अध्ययनसमये च सामाजितान्तरम् अवश्यंभावि। कक्ष्यासु सर्वे मुखावरणं धारयेयुः। वैद्यानाम् अनुवैद्यानां च सेवनम् आयोजनीयम्। उपस्थितिविषये कर्शनव्यवस्था न करणीया।
सर्वोपरि रक्षाकर्तृणां अनुमतिपत्रेण साकमेव छात्राः विद्यालयम् आगच्छेयुः इति च मार्गनिर्देशे वर्तते।"
https://navavani.org.in/wp/archives/14458,नौसेना प्रशिक्षणप्लवकस्य दुर्घटनायां द्वौ नौसेनाकर्मकरौ मृतौ।,"कोच्ची-  नौसेनायाः प्रशिक्षणप्लवगस्य दुर्घटनायां द्वौ कर्मकरौ मृतौ। उत्तराखण्ट् देशीयः लेफ्ट्नेन्ट् राजीव झा, विहार् देशीयः पेॆट्टी ोफीसर् सुनिल् कुमार् च मृतौ। एतौ चिकित्सालयप्रवेशात् प्रागेव मृतौ स्तः।
एरणाकुलं तोप्पुंपटी बी.ओ.टी. सेतोः समीपस्थे मार्गे एव प्लवकः प्रभञ्ज्य पतितः। कोच्ची नौसेनास्थानात् एककिलोमीट्टर् दूरे एव अयमपघातः संवृत्तः। प्रभाते प्रशिक्षणवेलायामासीत् अपघातः।"
https://navavani.org.in/wp/archives/14447,अटल् सुरङ्गा प्रधानमन्त्रिणा उद्घाटिता। अत्युन्नतस्थले विश्वे दीर्घतमा सुरङ्गरथ्या।,"मणाली- अटल् सुरङ्गमार्गः  प्रधानमन्त्रिणा राष्ट्राय समर्पितः। कोविड् मानदण्डं परिपाल्य आयोजिते उद्घाटनसमारोहे प्रधानमन्त्रिणा सह सुरक्षामन्त्री राजनाथसिंहः, हिमाचल् प्रदेश मुख्यमन्त्री जय् रां ताक्कूर् प्रभृतयः भागमभजन्त। समुद्रतलात् अत्युन्नते संस्थितः सुरङ्गमार्गः भवति अटल् सुरङ्गा। हिमाचलप्रदेशस्य मणाली-ले राजमार्गे 9.02 कि.मी. दीर्घयुक्ता सुरङ्गा समुद्रतलात् 3000 मीट्टर् उन्नते स्थीयते।
     सुरक्षामन्त्रालयस्याधीनस्थस्य प्रान्तीय रथ्या संघस्य आसीत्  निर्माणधुरा। 3086 कोटि रूप्यकाणि एव पद्धतेः व्ययः। सुरङ्रमार्गस्य उद्धाटनेन मणाली – ले यात्रायां 46 किलोमीट्टर् दूरस्य न्यूनता अस्ति, यात्रासमये अपि पञ्चहोरा न्यूना स्यात्।
     पूर्वं तुहिनकाले षण्मासावधिकं रोह्तङ् गिरिमार्गः पिहितः आसीत्। तदानीं यात्रानिरोधेन जनैः बहुकष्टमनुभूतम्। परं नूतनमार्गस्याविर्भावेन तुहिनकाले अपि यात्रां कर्तुं शक्यते। अस्य सुरङ्गमार्गस्य निर्माणे के.पी. पुरुषोत्तमन् इति केरलीयः अभियान्त्रिकः नेतृत्वमावहत्।"
https://navavani.org.in/wp/archives/14432,बाबर् ई मस्जिद् भञ्जनव्यवहारे सर्वान् अभिशस्तृृन् अपराधमुक्तान् अकरोत्।,"लख्नौ- बाबर् इ मस्जिद् भञ्जनव्यवहारे गूढपर्यालोचनायै निदर्शनं नास्तीति सी.बी.ऐ. विशेषन्यायालयः। सर्वान् अभिशस्तृृन् न्यायालयः अपराधमुक्तान् अकरोत्। 28 वर्षानन्तरमेव व्यवहारे विधिप्रस्तावः  अभवत्।
लख्नौ स्थे विशेषन्यायालये  न्यायाधीशः सुरेन्द्रकुमार् यादव् वर्यः एव विधिं प्रास्तौत्। 32 अभिशस्तृषु 26 ऩ्यायालये उपस्थिताः आसन्। एल्.के. अड्वानी,  मुरलीमनोहर् जोषी च वयोधिकाः इत्यतः न्यायालये अनुपस्थितौ। कोविड् बाधया उमा भारती अपि न आगता। कल्याण् सिंह्, नृत्यगोपाल् सिंह्, सतीष् प्रधान्, इत्येते वीडियो सम्मेलनद्वारा उपस्थिताः।
1992 डिसम्बर् मासे षष्ठे दिनाङ्के एव कर्सेवकाः बाबर् इ मस्जिदं अभञ्जयन्। एतदनन्तरम् अनुवर्तिते संघर्षे द्विसहस्राधिकं जनाः मारिताः। तस्मिन्नेव वर्षे डिसम्बर् षोडशे दिने मस्जिद् भञ्जनमधिकृत्य अन्वेषणाय लिबर्हान् आयोगः न्ययुङ्क्त। 1993 ओक्टोवर् मासे उन्नतान् भा.ज.पा. नेतृृन् विरुध्य गूढसमालोचनापराधानुसारं सी.बी.ऐ. व्यवहारं स्वीचकार।"
https://navavani.org.in/wp/archives/14427,शबरिमला- भक्तानां प्रवेशाय सज्जीकरणं भविष्यति।,"तिरुवनन्तपुरम्- मण्डलव्रतकाले शबरिमलमन्दिरे भक्तानां प्रवेश‌ः आराधना च अवश्यं स्यादित्येव देवस्वसमितेः अभिप्रायः इति समित्यध्यक्षः एन् वासु वर्यः अवदत्। भक्तानां संख्यानियन्त्रणं जालाधिष्ठितपङ्क्तिद्वारा प्रवेशः इत्यादिष्वपि निर्णयो जातः। भक्तानां दर्शनसमये अनुवर्तनीयान् मार्गनिर्देशान् समर्पयितुं मुख्यसचिवस्य नेतृत्वे विशेषसमितिः रूपवत्कृता, समितेः आवेदनम् एकसप्ताहाभ्यन्तरे प्राप्स्यतीत्यपि अध्यक्षः अवदत्। अवलोकनाधिवेशनानन्तरं वार्ताहरैः सह भाषमाण आसीत् सः।
तीर्थाटकानां मन्दिरप्रवेशात् प्रागेव ते कोविड्ग्रस्ताः न भवन्तीति निर्णेतुं सुविधा आयोजिता। घृताभिषेकः विशेषरीत्या प्रचाल्यते। सन्निधाने शयनार्थं सुविधा न भविता। अन्नदानं परिमितया रीत्या आयोज्यते।
गतसप्तमासेन कोविड् मानदण्डपरिपालनकारणात् मन्दिरे भक्ताः न प्रवेशिताः। तदर्थं निर्णयस्वीकारायैव मुख्यमन्त्रिणः आध्यक्ष्ये अधिवेशनम् आयोजितमासीत्।"
https://navavani.org.in/wp/archives/14412,नववाण्याः समस्या: १५० सप्ताहा : पश्चात्कृताः ।,"इरिङ्ङालक्कुटा – नववाणी संस्थायाः समस्यापूरणस्पर्धा संस्कृतप्रश्नोत्तरस्पर्धा च अतीव हृद्या विज्ञानप्रदा च भवति । प्रतिसप्ताहं एकं समस्यापूरणं,  दशप्रश्नात्मिका प्रश्नोत्तरस्पर्धा इति क्रमेण १५० सप्ताहाश्च अतीताः।
    गुरुमहिमा ‘देश स्नेहः कालिकघटना: हास्यकणिका: लोकनीति:’ इत्यादिषु विषयेषु त्रिसहस्राधिकाः  श्लोकाः प्रकाशिताः। दशमिताः पण्डिताः अनस्यूततया तत्र भागं भजन्ते । प्रतिसप्ताहं चत्वारिंशत् मिताः श्लोकाः नववाण्या  प्रकाश्यन्ते । सहस्रशो भाषाप्रणयिनः आस्वादकाश्च समास्यामधु स्वदन्ते च । समस्या पूरणे श्री नारायणन् एन्, श्री भास्करन्, श्री विजयन् वि. पट्टाम्बि प्रभृतयः प्रातःस्मरणीयाः ।
     समस्याः तु समासार्था इति अमरकोशस्य प्रस्तावेन संक्षिप्य कथनमिति अर्थ: सङ्गतो वर्तते। प्रदत्ते पादे निर्दिष्टमाशयं संक्षेपेण विशदीकरोति तत्पूरणम्। प्रश्नोत्तरं, विचारसत्रं, आनुकालिककवीनां कथा:, कविताः, लेखनानि, छात्राणामुपकारकान् पाढ्यांशविस्तारांश्च यथाकालं प्रकाशयन्ती नववाणी संस्कृत प्रचारणे अग्रिमं स्थानमापद्यते।
     इरिङ्ङालकुटा संस्कृताध्यापकै : २०१० वर्षे समारब्धा इयम् अन्तर्जालीयदीपशिखा संस्कृतक्षेत्रे प्रभां प्रसारयन्ती विराजते।  अतीव विस्तृते गभीरे च संस्कृतसागरे यथाशक्ति स्वपोतमुपयुज्य तत्रत्यानि मुक्ताफलानि उत्क्षिप्य प्रकाशयन्ती इयं संस्था उत्तरोतरं वर्धताम्।


सम्पादकः – विजयन् वि. पट्टाम्बि।"
https://navavani.org.in/wp/archives/14409,केलरेषु सेप्तम्बर् मासे कोविड् रोगिणां संख्या एकलक्षं जाता।,"तिरुवनन्तपुरम्- केरलराज्ये कोविड् रोगिणां संख्यासु अतिशयकरा वर्धना। 27 दिनाभ्यन्तरे एकलक्षं रोगिणः आवेदिताः। एतेन राज्ये स्थितिः आशङ्काजनका जाता। अपि च  परीक्षणानुपातिकत्वेन रोगिणां वर्धने केरलराज्यं तृतीयस्थाने वर्तते। अस्य भूमिकायां परिशोधनावर्धनाया स्वास्थ्यविदग्दैः सूचना दत्ता।
     केरलेषु एतावत् पर्यन्तं 175384 जना कोविड्बाधिताः सञ्जाताः। एषु एकलक्षपरिमितं जनाः अस्मिन् मासे एव रोगिणः संजाताः। परिशोधनायां 13.87 प्रतिशतं जनेषु रोगबाधा स्थिरीक्रियते। महाराष्ट्रराज्ये कर्णाटके च  इतोप्यधिकम् आवेदयति।
     रोगमुक्तावपि तादृशवर्धना अत्र नास्ति। राष्ट्रे आहत्य 82 प्रतिशतं रोगमुक्तिः वर्तते। परं केरलेषु केवलं 67 प्रतिशतमेव रोगमुक्तिः। रोगवर्धनभूमिकायां राज्यस्य स्वास्थ्यमन्त्री जागरूकतानिर्देशमदात्। कोविड् रोगस्य द्वितीयतरंगमेवात्र प्रचलति। अतः सर्वैः जागरूकैः भाव्यम् इति स्वास्थ्यमन्त्री सूचनामदात्।"
https://navavani.org.in/wp/archives/14386,"जीवनशैलीरोगनियन्त्रणम्, कोरलराज्यस्य कृते ऐक्यराष्ट्रसभा पुरस्कारः।","तिरुवनन्तपुरम्-  जीवनशैलीरोगनियन्त्रणाय ऐक्यराष्ट्रसभायाः पुरस्कारः केरलराज्याय दत्तः। विश्व-स्वास्थ्यसंस्थानस्य निदेशकमुख्यः डो. टेट्रोस् अदानों गेब्रियोसस् वर्यः एव  यु.एस्य नालिकाद्वारा पुरस्कारः औपचारिकतया घोषितवान्। 2020 तमे वर्षे ऐक्यराष्ट्रसभया अस्मै पुरस्काराय सर्वकारीणविभागे चितैः सप्तराष्ट्रैः साकमेव केरलीय स्वास्थ्यविभागोपि चितः। रष्या, ब्रिट्टन्, मोक्सिक्को, नैजीरिया, अर्मेनिया, सेय्न्ट् हेलना इत्यादिभिः राष्ट्रैः सममेव केरलस्यापि पुरस्कारः विहितः।
     स्वास्थ्यरंगे केरलेन क्रियमाणः अविरामः परिश्रमः एव एतादृशस्य अङ्गीकारस्य मूलमिति मुख्यमन्त्री पिणरायि विजयन् तथा स्स्थ्यविभागमन्त्री के.के. शैलजा च असूचयताम्। प्राथमिकारोग्यकेन्द्रेभ्यः आरभ्य सर्वेषु चिकित्सालयेषु जीवनशेलीरोगनियन्त्रणाय चिकित्सायै च महत्तराणि सेवनानि आयोजितानि। कोविड् काले मृत्युसंख्यायां न्यूनत्वम् अनेनैव साधितमभवत्। एतदर्थं प्रयतितान् सर्वानपि एतौ अभिनन्दनानि व्याहरताम्।
     एतेन सहैव अतिनूतना श्वासकोशरोगनियन्त्रणपद्धतिः, नेत्रपटलान्धतानिवारणपद्धतिः, अर्बुदचिकित्साापद्धतिः, पक्षाघातनियन्त्रणपद्धतिः इत्यादयः अपि पुरस्कारलाभाय कारणमभवत्।"
https://navavani.org.in/wp/archives/14391,गायकः एस्.पि. बालसुब्रह्मण्यम् दिवंगतः।,"चेन्नै- विख्यातः गायकः एस्.पि. बालसुब्रह्मण्यं वर्यः दिवमगात्। स ७४ वयस्कः आसीत्। चेन्नै एं.जि.एम्. चिकित्सालये चिकित्सायां तिष्ठन् अद्य मध्याह्ने आसीत् अस्य अन्त्यम्। कोविड् बाधया आगस्त् पञ्चमे दिनाङ्के चिकित्सालयं नीतः आसीत् सः। आगस्त् १३ दिनाङ्कं यावत् अस्य स्वास्थ्यावस्था तृप्ता आसीत्।
सेप्तम्बर् मासे कोविड् वैराणुविमुक्तोपि महाशयस्यास्य श्वसनव्यवस्था स्थगिता इत्यतः स तीव्रपरिचरणविभागे एवासीत्।
गायकः संगीतनिदेशकः नटः इत्यादिषु रंगेषु लोकप्रशस्तः बहुमुखप्रतिभः बालसुब्रह्मण्यं वर्यः १६ भारतीयभाषासु ४०००० अधिकानि गीतानि अगायत्। षड् राष्ट्रीयपुरस्काराः तथा आन्ध्रा, कर्णाटकप्रभृतीनां सर्वकाराणां पुरस्काराश्च अनेन आप्ताः। पद्मश्री पद्मभूषण् पुरस्काराः अपि अनेन प्राप्ताः।"
https://navavani.org.in/wp/archives/14365,अक्कित्तं ज्ञानपीठप्रभायाम्।,"पालक्काट् –  2019 तमवर्षस्य ज्ञानपीठपुरस्कारं कैरली साहित्यकाराय अक्कित्तम् अच्युतन् नम्पूतिरिवर्याय समार्पयत् । सहित्यविभागे भारतसर्वकारस्य सर्वोन्नतः पुरस्कार एषः।  कैरलीविभागे पुरास्कामार्जितेषु षष्ठ: आसीत् अयं महाशयः ।1926 तमे वर्षे मार्चमासस्य अष्टादशतमे दिने पालकाट् प्रान्ते कुमरनेल्लूर ग्रामे अक्कित्तत्त्  ब्राह्मणकुले महाकवे: जन्म । कुमरनेल्लूर् सर्वकारीयविद्यालये प्राथमिकपठनं पुनः कोषिकोट् सामूतिरिकलालये स्नातकलाभः । ततः कोटक्काट् शङ्कुण्णि नम्पीशन् वर्यात् संस्कृतपठनम् ।  ततः कोषिकोट् आकाशवाण्यां कर्मनिरतो∫भवत् ।
      महाकवे : ‘इरुपतां नूटटाण्डिन्टे इतिहासम्’ इति ग्रन्थः तस्य रचनासु प्रामुख्यं भजते। बलिदर्शनम्’ अन्तिमहाकालम् ‘ इटिञ्ञुपोलिञ्ञ लोकम्’ अक्कित्तत्तिन्टे गद्यलेखनानि इत्यादयो प्रमुखा : ग्रन्था: भवन्ति।
     ज्ञानपीठ पुरस्कार: 1965 तमे वर्षे भारतसर्वकारेण समायोजितः वर्तते। एकादशलक्षं रुप्यकाणि सरस्वतीदेवतायाः विग्रह: प्रशस्तिपत्रञ्च पुरस्कारस्वरूपम् । केरलेषु पञ्चसाहित्यकाराः पुरस्कारेणानेन पूर्वं समादृताः वर्तन्ते । महाकवि जि . शङ्करकुरुप्पु (1965) ‘ तकषि शिवशङ्करपिल्ला (1984) एस के पाट्टेक्काट् (1980) एम् टि वासुदेवन नायर( 1995 ) प्रो ओ एन वि कुरुप्प् (2007) चैते ।
सप्तम्बर मासस्य चतुर्विंशतितमे दिनाङ्के कुमरनेल्लूरस्थे अक्कित्तत्तु भवने पुरस्कारः समर्पितः। केरल मुख्यमन्त्री पिणरायि विजयः ,  एम् टि वासुदेवन् नायर्  प्रतिभा राय् प्रभृतयः अन्तर्जालिकद्वारेण तत्र भागभाज आसन् । केरलस्य सांस्कृतिकविभाग मन्त्री श्री ए के बालन् पुरस्कारं समार्पयत् । केरलीयानां प्रमोदावसरे नववाणी पत्रिकायाः  वर्धापनानि महाकवये समर्पयाम:।"
https://navavani.org.in/wp/archives/14363,केरलेषु कोविड् रोगिणां प्रतिदिनसंख्या ५००० अतीताः।,"तिरुवनन्तपुरम्- केरलराज्ये कोविड् रोगबाधा प्रतिदिनं वर्धते।ह्यस्तने रोगिणां संख्या इद्प्रथमतया ५००० अतीता। ५३७६ जनेभ्यः ह्यस्तने कोविड् स्थिरीकृतम् इति मुख्यमन्त्री असूचयत्। २० मरणानि अपि ह्यस्तने स्थिरीकृतानि। कोविडवलोकनानन्तरं वार्ताहरमेलने भाषमाण आसीत् मुख्यमन्त्री। २५९१ जनाः रोगमुक्ताः अभवन्। रोगिषु ४४२६ जनाः सम्पर्केण रोगबाधिताः अभवन्। ९० स्वास्थ्यकर्मकराः अपि रोगग्रस्ताः सञ्जाताः।
सम्पर्केण रोगं स्थिरीकृतेषु ६८० रोगिणां रोगप्रभवः अज्ञातः भवति। ह्यस्तने ५१२०० जनेषु रोगपरिशोधना विहिता। रोगमधिकृत्य मिथ्याभीतिः नावश्यकः। मानदण्डः पालयति चेत् भीतिः अस्थाने एव। स्वगृहे एव सम्पर्कविरोधेन वसति चेत् मानसिकसम्मर्दं दूरीकर्तुं शक्यते इत्यपि मुख्यमन्त्री अवदत्।"
https://navavani.org.in/wp/archives/14328,"षट्सु राज्येषु सेप्तम्बर् 21 आरभ्य विद्यालयाः प्रवर्तिष्यन्ते, मार्गनिर्देशाः घोषिताः।","दिल्ली- कोविड् व्यापनस्य भूमिकायां गत पञ्चमासान् यावत् पिहिताः विद्यालयाः षट्सु राज्येषु श्वः प्रभृति भागिकतया  प्रवर्तिष्यन्ते। आन्घ्राप्रदेशः असं, हरियाणा, जम्मू-काश्मीर्, कर्णाटक, पञ्चाब् इति राज्येष्वेव कक्ष्या समारभ्यते। परं दिल्ली, गुजरात्, केरला, उत्तरप्रदेश, उत्तराखण्ड, पश्चिमबंगाल्, राज्येषु सेप्तम्बर् 21 दिनाङ्के विद्यालयानां प्रवर्तनं न भविता इति पूर्वं सूचितमासीत्।
     अनावरणं चतुर्थसोपानस्य भागत्वेन विद्यालयानां प्रवर्तनं भागिकतया अनुमितमासीत्। नवमतः द्वादशपर्यन्तं कक्ष्यायाः प्रवर्तने एव अनुमतिः दत्ता आसीत्। परन्तु कक्ष्याप्रवर्तनम् अनिवार्यं न कृतमासीत्। एतन्निर्णेतुम्  अधिकारः राज्यसर्वकारेभ्यः दत्तमासीत्।"
https://navavani.org.in/wp/archives/14318,अक्षरवृक्षं पद्धत्यै राष्ट्रिय पुरस्कारः।,"तिरुवनन्तपुरम्- सम्पूर्णपिधानकाले गृहे एव स्थितानां छात्राणां सर्गशेषीं प्रोत्साहयितुं सार्वजनीन शिक्षाविभागेन आविष्कृता योजना भवति अक्षरवृक्षं योजना। अस्यै योजनायै राष्ट्रियपुरस्कारः दत्तः। इन्ड्या  बुक्क् आफ् रेक्कार्ड्स् इत्यस्य 2020 तमस्य देशीयपुरस्कार एव राज्य-शैक्षिकानुसन्धान-प्रशिक्षणपरिषदा आयोजितस्य अक्षरवृक्षं योजनया अवाप्तः।
     अक्कादमिकसंस्थायाः नेतृत्वे छात्राणां अधिकानां साहित्यसृष्टीनां प्र सज्काजीकर्शतुं प्नारकाशितुं च यैव राष्ट्रियपुरस्कारः। अक्षरवृक्षं योजनायां 56249 साहित्यसृष्टीः स्कूल् विक्की द्वारा लब्धा।
     कथा कविता लेखनम् इत्यादिषु विभागेषु लब्धाः साहित्यसृष्टयः विदग्धपरीक्षणानन्तरमेव एस्.सी.इ. आर्,टी. संस्थायाः नेतृत्वे विविधसम्पुटरूपेण प्रकाशिताः।
     परिस्थितिः, शुचित्वं, रोगप्रतिरोधः इत्यादीन् विषयान् आधारीकृत्य लेखनं, कविता, कथा इत्यादयः  पद्सधत्ज्जीयाः निर्कवहणधुरार्तुं प्रकाशयितुं च एकैकस्य छात्रस्य अवसरदानमेव योजनायाः लक्ष्यमासीत्। पद्धत्याः निर्वहणधुरा एस्.सी.इ.आर्.टी. कैट् संस्थायोः निक्षिप्ता।  प्रथमतः द्वादशकक्ष्यापर्यन्तं छात्राः भागभाजः आसन्।"
https://navavani.org.in/wp/archives/14311,नृत्तकलानिष्णाता कपिला वात्स्यायन् वर्या निरगात्।,"दिल्ली-  भारतीय शासात्रीयनृत्तं, कला, वास्तुविद्या कलाचरित्रम् इत्यादिषु निष्णाता कपिला वात्स्यायन् वर्या दिवङ्गता। भूतपूर्वा संसद् सदस्या, इन्दिरागान्धी राष्ट्रीय कलाकेन्द्रस्य स्थापकनिदेशिका चासीत्। शिक्षामन्त्रालये भारतसर्वकारस्य सचिवा चासीत्। सा 91 वयस्का आसीत्। विख्यातः हिन्दी साहित्यकारः एस्.एच्. वात्स्यायन् अस्याः पतिः भवति।
     1970 तमे वर्षे सङ्गीतनाटक-अक्कादमी सभाङ्गत्वं, संगीतं, नृत्तं, नाटकम् इत्यादिषु केन्द्रसर्वकारेण दीयमाना परमोन्नतबहुमतिः, 1995 तमे वर्षे ललितकला अकादमी सभाङ्गत्वं इत्यादिषु पुरस्कारेषु समादृता सा 2011 तमे वर्षे पद्मविभूषणेन च बहुमता।
     दिल्ली विश्वविद्यालयात् आङ्गलसाहित्ये स्नातकोत्तरबिरुदं सम्पाद्य मिषिगण् विश्वविद्यालयात् आन् आर्बर् शिक्षायां द्वितीयस्नातकोत्तरबिरुदं,  बनारस् हिन्दू विश्वविद्यालयात् विद्या वारिधिबिरुदमपि सम्पादितवती।
     2006 तमे वर्षे राज्यसभायाम् अङ्गत्वेन निर्दिष्टा कपिला वर्या पुनः तदङ्गत्वं तत्याज।"
https://navavani.org.in/wp/archives/14305,भारते कोविड् रोगिणां संख्या 50 लक्षमतीता। गते 24 होराभ्यन्तरे 90123 रोगिणः।,"दिल्ली- भारते कोविड् रोगिणः 50 लक्षमतीताः। गते 24 होराभ्यन्तरे 90123 जनाः अपि कोविड् बाधिताः अभवन्। अनेनैव रोगिणां संख्या 50 लक्षमतीता। अनेन विश्वे कोविड् रोगिणां संख्या 50 लक्षमतीतेषु राष्ट्रेषु भारतं द्वितीयस्थाने वर्तते। अमेरिका राष्ट्रमेव प्रथमस्थाने वर्तते।
     भारते गते 24 होराभ्यन्तरे 1290 जनाः कोविड् बाधया मृताः। एव राष्ट्रे कोविड् बाधया मृतानां संख्या 80776 जाता। 5020380 जनेभ्यः एव कोविड् रोगः भारते स्थिरीकृतः। एषु 995933 जनाः अधुना कोविड् चिकित्सायां सन्ति। 3942361 जना कोविड्मुक्ताः अभवन्।
     आशङ्का एवं वर्तते यत् 50 लक्षं कोविड् रोगिषु दशलक्षं जनाः गते 11 दिनाभ्यन्तरे एव रोगिणः संजाता इति। परं प्रथमं दशलक्षं रोगिणः 167 दिनेनैव रोगावेदिताः अभवन्। शिष्टानां 40 लक्षं जनानां रोगस्थिरीकरणं 61 दिनाभ्यन्तरे संजातम्। राष्ट्रे प्रतिदिनं रोगिणां संख्या ऊर्धं गच्छतीति अनेन सूच्यते।"
https://navavani.org.in/wp/archives/14297,संसदः वर्षाकाल अधिवेशनं समारब्धम्।,"दिल्ली-  कोविड् मानदण्डं कर्शनतया पालयन् संसदः वर्षाकालाधिवेशनम् अद्य समारब्धम्। लोकसभा राज्यसभायोः मेलनं चतुर्होरावधिकं पृथक् भविष्यति।
     प्रातः नववादने लोकसभाक्रमस्य समारम्भः अभवत्। स्वर्गीयाः राष्ट्रपतिचरः प्रणव् मुखर्जी वर्यः, संगीतज्ञः पण्डित् हस्राजः, भूतपूर्वः चण्डीगड् मुख्यमन्त्री अजित् जोगी, मध्यप्रदेश् राज्यपालः लाल्जी टण्टन्, इत्येतेषाम् आदराञ्जलिं समर्प्य लोक्सभा समारब्धा, राज्यसभाक्रमः सायं त्रिवादनात् सप्तवादनपर्यन्तं भविष्यति।
     अस्मिन्नधिवेशने सुप्रधानाः निर्णयाः स्वीकरिष्यन्ते इति लोकसभायां वार्ताहरैः सह भाषमाणः प्रधानमन्त्री नरेन्द्रमोदीवर्यः अवदत्। सर्वेपि विषयाः चर्चायां भविष्यति। सर्वैरपि कोविड् मानदण्डाः पालनाीयाः इत्यपि प्रधानमन्त्री अवदत्।"
https://navavani.org.in/wp/archives/14281,ओक्स्फट् कोविड् प्रतिरोधकपरीक्षणं पुनरारब्धम्।,"लण्टन्-, प्रासङ्गिकत्वेन स्थगयितं ओक्सफट् कोविड् प्रतिरोधकपरीक्षणं पुनरारब्धम्। प्रतिरोधकौषधं स्वीकृतेषु सन्नद्धप्रकर्तकेषु एकः अज्ञातरोगग्रस्तः अभूत्। अतः परीक्षणं सामयिकत्वेन अवसितमासीत्।
परीक्षणस्य भागत्वेन १८००० सन्नद्धप्रवर्तकेषु प्रतिरोधकं सूच्यौषधरूपेण परीक्षितम्। एषु एक एव आज्ञाकामयग्रस्तः सञ्जातः। ब्रिट्टने प्रतिरोधकनिर्माणे विश्वविद्यालयेन सह आस्ट्रसनेक इति औषधनिर्माणसंस्था अपि भागं भजते।
भारते सिरम् इन्टिट्यूट् इति संस्था एव ओर्स्फट् विश्वविद्यालयस्य प्रतिरोधौषधं परीक्षते। ब्रिट्टने यदा परीक्षणं स्थगयितं तथा भारते अपि एवमेव स्थगयितमासीत्।"
https://navavani.org.in/wp/archives/14270,स्वामी अग्निवेश् दिवंगतः।,"नवदिल्ली- भूतपूर्वः विधानसभासामाजिकः तथा आर्यसमाजपण्डितः स्वामी अग्निवेश् दिवंगतः। स ८० वयस्कः आसीत्। तीव्रेण यकृत् रोगेण चिकित्सायाम् आसीत्। नवदिल्यां चिकित्सालये आसीदन्त्यम्।
विविधानाम् अवयवानां प्रवर्तनमान्द्येन कुजवासरादारभ्य स्वामी कृत्रिमश्वासवातायने आसीत्। विविधानां धर्माणाम् आन्तरिकं संवादमावश्यकमिति स्वामी अचिन्तयत्।"
https://navavani.org.in/wp/archives/14261,सेप्तम्बर् 21 तः विद्यालयानां पुनरुद्घाटनाय केन्द्रसर्वकारस्य निर्णयः. स्वास्थ्यमन्त्रालयस्य नूतना मार्गरेखा।,"नवदिल्ली-  राष्ट्रे विद्यालयानां प्रवर्तनं सप्तम्बर् 21 तः पुनरारब्धुं केन्द्रसर्वकारः निरणयत्। केन्द्रीय स्वास्थ्य-परिवारक्षेममन्त्रालयः एतत्सम्बन्धिनीं मार्गरेखां प्रादर्शयत्। पुनरुद्घाटनस्य चतुर्थसोपाने एव विद्यालयानां प्रवर्तनाय अनुमतिः।
     नियन्त्रितमेखलायाः बहिः प्रदेशस्थाेषु विद्यालयेषु  नवमतः दावादशपर्यन्तं वर्गाः एव प्रवर्तनम् आरभन्ते। मुखावरणस्य उपयोगः, छात्राणां मिथः षट्पादपरिमितम् अन्तरः, अणुनाशकद्रावकाणामुपयोगः, आरोग्यसेतुः इति मोबैल् आप् इत्यादिकं अवश्यंभावि। सार्वजनीनस्थलेषु निष्ठीवनं निषिद्धं कल्पितम्।
     अस्मिन्नन्तरे कोविड् महामारिमभिलक्ष्य समारब्धाः अधिजालिकशिक्षाः अनुवर्तन्ते, सर्वे एतदर्थं प्रोत्साहनं दद्युः इत्यपि मार्गरेखायामस्ति।"
https://navavani.org.in/wp/archives/14243,अन्ताराष्ट्रविपणिमनुसृत्य तैलेन्धनमूल्ये परिवर्तनमावश्यकमिति सर्वोच्चन्यायालये आवेदनम्।,"नवदिल्ली-  पेट्रोल् डीजल् प्रभृतीनां तैलेन्धनानां मूल्यनियन्त्रणात् सर्वकाराणां प्रतिनिवर्तनं पुनःशोधनीयम् इति सूचयन् सर्वोच्चन्यायालये सार्वजनीनहितावेदनं समर्पितम्।अन्ताराष्ट्रविपण्याम् असंस्कृततैलस्य मूल्ये अपचये अत्र उपभोक्तृभ्यः तस्यानुकूल्यं न दीयते। तेभ्योपि आनुकूल्यम् आवश्यकमिति सूचयन् तृशूर् देशीयः षाजी. के. कोडङ्कत् वर्यः एव सर्वोच्चन्यायालयम् अभ्युपगतः। न्यायाधीशः आर्. एफ् नरिमान्  वर्यस्य आध्यक्ष्ये आयोजितं संवेशनं कुजवासरे अस्मिन् व्यवहारे वादं श्रोष्यति।
     तैलेन्धनानां करनिश्चयः असंस्कृततैलानां मूल्यमनुसृत्य न भवेत्। करनिर्णये सर्वकार एव अधिकारी। पेट्रोल् डाजल् इत्यादीनां मूल्यवर्धितकरः (वाट्) न्यूनीकरणीयः इत्यपि निषे राजन् इत्यभिभाषकद्वारा समर्पिते आवेदने सूचयति। अधुना मूल्यस्य 25 प्रतिशतमेव तैलेन्धनानां मूल्यवर्धितकरः।
     सर्वकारस्वामिता अधिकतयास्थिताः तैलसंघाः प्रतिदिनं तेलमूल्यं वर्धापयन्ति। अन्ताराष्ट्रविपण्याम् असंस्कृततैलस्य मूल्यं  सार्वकालिकापचये तिष्ठति। तथापि अत्र इन्धनमूल्ये वर्धनमस्ति।"
https://navavani.org.in/wp/archives/14225,राष्ट्रपुनर्निर्माणे शिक्षकाणां योगदानं महत्तरम्-प्रधानमन्त्री।,"दिल्ली- राष्ट्रपुनर्निर्माणे शिक्षकाणां योगदानं महत्तरमेवेति प्रधानमन्त्री नरेन्द्रमोदीवर्यः न्यगादीत्। अध्यापकदिनमालक्ष्य दत्ते सन्देशे एव प्रधानमन्त्रिणः एष परामर्शः। अस्मिन् सन्दर्भे डो. सर्वप्पल्ली राधाकृष्णवर्यं कृतज्ञतया स्मरति इत्यपि प्रधानमनत्री ट्विट्टर् मध्ये सूचितवान्।
     मानसं रूपवत्कर्तुं तथा राष्ट्रं पुनर्निर्मातुं च कठिनप्रयत्नानाम् अध्यापकानां योगदानाय वयं कृतज्ञाः सन्ति। शिक्षकदिवसे शिक्षकाणां परिश्रमेभ्यः कृतज्ञताम् अर्पयामीति मोदीवर्यः ट्वीट् कृतवान्।"
https://navavani.org.in/wp/archives/14210,उपनिर्वाचनाानि नवम्बर् मासे पूर्तीकरिष्यन्ति इति निर्वाचनायोगः।,"दिल्ली- उपनिर्वाचनानि नवम्बर् मासे पूर्णतां यास्यन्तीति केन्द्रिय निर्वाचनायोगः असूचयत्। दिनाङ्कः अनन्तरम् उद्घोषयिष्यति। केरलेषु चवरा, कुट्टनाट् इति द्वे क्षेत्रे अनुसूचिकायामस्ति। विहार् विधानसभा निर्वाचनेन साकम् उपनिर्वाचनानि अपि भविष्यन्तीति निरवाचनायुक्तस्य सूचना।
     कोविड् व्यापनस्य साहचर्यमस्ति चेदपि उपनिर्वाचनानि न हातव्यानि इति निर्वाचनायुक्तस्य अभिप्रायः। कोविड्, अतितीव्रवृष्टिः इत्यादीनां भूमिकायाम्  उपनिर्वाचनानि परिवर्तनीयानि इति कानिचन राज्यानि निर्वाचनायुक्त अभ्यर्थयन्। अद्य आयोजितम् अधिवेशनम् एतदधिकृत्य चर्चां कृत्वा परिवर्तनीयस्य आवश्यकता नास्तीति निरणयत्।"
https://navavani.org.in/wp/archives/14191,2020वर्षस्य श्रेष्ठचिन्तकेषु केरलीयस्वास्थ्यमन्त्रिणी प्रथमस्थाने।,"तिरुवनन्तपुरम्- केरलीय स्वास्स्थ्यमन्त्रिणी के.के. शैलजावर्या 2020 श्रेष्ठचिन्तकेषु  प्रथमस्थाने चिता। ब्रिट्टने प्रोस्पेक्ट् नामिकया मासपत्रिकया आयोजिते छन्दाकलने एव श्रीमती शैलजावर्या प्रथमस्थानमाप्तवती। कोविड् प्रतिरोधप्रवर्तनानि अभिलक्ष्यैव अस्याः अयमङ्गीकारः। चिन्तकानाम् अनुसूचिकीसु द्वितीयस्थाने न्यूसिलान्ट् राष्ट्रस्य प्रथानमन्त्री जसीन्ता आर्डन् वर्या तिष्ठति।
     विंशतिसहस्रं जनाः मतानि दत्वा एव विश्वे प्रसिद्दानां 50 चिन्तकानाम् अनुसूची  सज्जीकृतवन्तः। भारते प्रथमं कोविड् रोगस्य आवेदनं केरलराज्ये एव संजातम्। अत्र रोगव्यापनस्य नियन्त्रणे मरणन्यूनीकरणे च मन्त्रिण्याः प्रवर्तनेन साध्यमभवदिति प्रोस्पेक्ट् मासिकी वदति।
     चीनीदेशे यदा प्रथमं कोविड् आवेदितमं तदा एव अस्य प्राधान्यं ज्ञात्वा प्रवर्तितुं मन्त्रिणी शक्ता अभवत्। विश्वस्वास्थ्यसंस्थानस्य मार्गनिर्देशान् परिपाल्य प्रतिरोधप्रवर्तनेषु नेतृत्वं विधातुमपि सा शशाक। 2018 तमे वर्षे निपा विषाणोः प्रतिरोधाय कृतं प्रवर्तनमपि मासिकी असूचयत्।"
https://navavani.org.in/wp/archives/14187,2020 डिसम्बर् मासावधिकेन सर्वाः रेल्यानसेवाः पुनस्स्थाप्यन्ते।,"देहली- राष्ट्रे डिसम्बर् मासावधिकेन सम्पूर्णरूपतया रेलयानसेवां पुनरारब्धुं रेल्वे मन्त्रालयः सन्नद्धः। अस्य भागत्वेन 100 रेल्यानासेवा अपि अचिरेण पुनस्स्थापयिष्यति। नूतनोयं निर्देशः गृहमन्त्रालयस्य अङ्गीकारार्थं समर्पितः।
     कोविड् कालेपि सुरक्षितया रीत्या सेवां क्रमीकर्तुं शक्यते इति रेल्वे मन्त्रालयस्य सन्नाहः। साममाजिक अन्तरं तथा अन्याः न्बन्धनाश्च परिपाल्य एव सेवा पुनस्स्थाप्यते। एतदर्थं आगामी मार्च् मासपर्यन्तं विशेषशुल्कं स्वीकृत्य सेवांम् आर्भते।
     पुनरुद्घाटनस्य चतुर्थसोपाने  अचिरेण 100 रेल्यानसेवा तथा पञ्चमे सोपाने प्रथमं 250 रेल्यानसेवा च पुनस्स्थाप्यते। केन्द्रीय गृहमन्त्रालयाय एतत्सम्बन्धी निर्देशः ह्यस्तने दत्तः।"
https://navavani.org.in/wp/archives/14183,राष्ट्रपतिचरः प्रणव् मुखर्जीवर्यः ऐहिकं देहं तत्याज।,"दिल्ली-  भूतपूर्वराष्ट्रपतिः प्रणव् मुखर्जीवर्यः निर्यातः। स 84 वयस्कः आसीत्। देहल्यां सैनिकचिकित्सालये चिकित्सायामासीत्। तस्मिन् कोविड् रोगः स्थिरीकृतः आसीत्। मस्तिष्के रक्तस्रावेन द्रुतशस्त्रक्रियार्थं नीतः तदनन्तरं कृतकजीवसन्धारणे आसीत्। दिनानि यावत् गुरुतराम् अवस्था सन्तीर्य अद्य मृत्यवे वशंवदो जातः।
     अर्धशतकं यावत् भरतस्य राजनैतिकक्षेत्रे अतुलं योगदानम् अनेन दत्तम्। तस्मिन् शासनचातुर्यं प्रायोदिकराजनैतिकतां च समञ्जसेन मेलितमासीत्। केन्द्रीय मन्त्रिमण्डले बहुवारं स अङगमासीत्। अतः प्राय सर्वेष्वपि विभागेषु स स्वकीयं शासनसामर्थ्यं प्राकटयत्।
     2012 तमे वर्षे स भारतस्य राष्ट्रपतिपदे नियुक्तः। पञ्चवर्षाणि यावत् राष्ट्रपतिपदे स शुशुभे। तथापि कोविड् महामारिणा स कालकबलीभूतो अभवत्।"
https://navavani.org.in/wp/archives/14175,"अद्य श्रावणोत्सवः, अस्माकं देशीयोत्सवः।",अद्य विश्वे सर्वत्र केरलीयाः श्रावणोत्सवं समाचरन्ति। कोविड् भीत्या परिमितरूपेणैव सर्वत्र उत्सवारम्भः। अस्मिन् पर्वणि सर्वेभ्यो अनुवाचकेभ्यो नववाणीसंघस्य श्रावणोत्सवशुभकामनाः।
https://navavani.org.in/wp/archives/14157,पुनरुद्घाटनं चतुर्थसोपानम् प्रख्यापितम्- मेट्रो रेल्यानसेवा अनुमिता। परिमित्या अधिवेशनस्य अनुमतिः।,"नवदिल्ली- कोविड्प्रतिरोधाय पिहिते राष्ट्रसौविध्ये पुनरुद्घाटनस्य चतुर्थसोपानार्थं मार्गरेखा केन्द्र गृहमन्त्रालयेन उद्घोषिता। सोप्तम्बर् प्रथमतः त्रिंशत् दिनाङ्कपर्यन्तमेव पुनरुद्घाटनं चतुर्थसोपानम्। विद्यालयाः दृश्यशालाःव्यायामशालाश्च पिहिताः एव स्थास्यन्ति। नवमतः द्वादशपर्यन्तं वर्गेषु पठनं कुर्वन्तः छात्राः  विद्यालयं प्राप्य शिक्षकैः साकं संशयनिवृत्तिः तथा उपदेशस्वीकारं च कर्तुं पारयन्ति। एतदर्थं रक्षाकर्तृृणामनुमतिः लिखितरूपेण दातव्यम्। नियन्त्रितमेखलायाम् अस्यानुमतिः न भविता। जालाधारितकक्ष्या प्रभृतीनां सेवानां कृते विद्यालयेषु सेप्तम्बर् 21 प्रभृति 50 प्रतिशतं शिक्षकेभ्यः आगन्तुम् अनुमतिः प्रदत्ता।
     सेप्तम्बर् सप्तमतिथेरारभ्य मेट्रो रेल्सेवा भविता। 21 तः आरभ्य सार्वजनीनाधिवेशनाय सोपाधिकी अनुमतिः प्रदत्ता। राजनैतिक- विनोद- कायिक- धर्मपर-  सामाजिक-सास्कृतिककार्यक्रमान आयोजयितुं शक्यते। अत्र अङ्गानां संख्या एकशते परिमिता। कोविड् मानदण्डानुसारमेव कार्यक्रमाः आयोजनीयाः। सेप्तम्बर् 30 पर्यन्तं नियन्त्रितमेखलासु नियन्त्रणानि अनुवर्तेरन्।"
https://navavani.org.in/wp/archives/14143,पोपुलर् फिनान्स् इति आर्थिकनिर्वादव्यवहारे संस्थास्वामिनौ गृहीतौ।,"तिरुवनन्तपुरम्- कोन्नी स्थले प्रवर्तमाने पोपुलर् फिनान्स् इति संस्थाने प्रवृत्तम् आर्थिकनिर्वादमभिलक्ष्य संस्थायाः स्वामिनौ गृहीतौ। प्रबन्धकनिदेशकः तोमस् डानियेल् तस्य पत्नी तथा प्रबन्धकसहयोगी च प्रभा डानियेल् इत्येतौ चङ्ङनाश्शेरि स्थले आरक्षिभिः गृहीतौ इति मुख्यमन्त्री वार्ताहरसम्मेलने असूचयत्।
इमं व्यवहापमन्वेष्टुं पत्तनंतिट्टामण्डलस्य आरक्षिदलाधिकारिणः के.जी. सैमण् वर्यस्य नेतृत्वे २५ अङग अन्वेषणसंघः रूपीकृतः इत्यपि मुख्यमन्त्री अवदत्। दक्षिणमेखला आरक्षिदलनेत्री श्रीमती हर्षिता अट्टल्लूरी वर्या अन्वेषणप्रगतिम् अवलोकयिष्यति। अस्य आर्थिकनिर्वादस्य प्रभावः विदेशेष्वपि वर्तते इत्यतः इन्टर् पोल् इत्यन्वेषणसंधस्य साहाय्यमपि मार्गयतीत्यपि मुख्यमन्त्री अवदत्।
कोन्नी वाकयार् आस्थानत्वेन प्रवृत्तमानायाम् अस्यां संस्थायां २००० कोटि रूप्यकाणां आर्थिकनिर्वादमस्तीति आरक्षिदलेन सूचितम्।"
https://navavani.org.in/wp/archives/14140,अन्तिमपादपरीक्षा अवश्यम् आयोजनीया- सर्वोच्चन्यायालयः।,"नवदिल्ली- विश्वविद्यालयैः अन्तिमपादस्नातकपरीक्षा ध्रुवम् आयोजनीया इति सर्वोच्चन्यायालयः। परीक्षादिनाङ्कानाम् आयामार्थं राज्यानि विश्वनिद्यालयान् निर्देष्टुं श्क्यन्ते इत्यपि न्यायालयः शुक्रवासरे व्यक्तमकरोत्।
     अन्तिमपादपरीक्षाणाम् आयोजनमनुबन्ध्य विश्वविद्यालयनुदानायोगस्य निर्देशान् विरुध्य समर्पिते आवेदने विधिनिर्णयं कुर्वन्नासीत् न्यायालयः।अशोक् भूषण्,  सुभाष् रेड्डी, एम् आर् षा इत्येते न्यायाधिपाः सन्निहिताः आसन्।
     सेप्तम्बर् 30 दिनाङ्काभ्यन्तरे परीक्षाः आयोजनीयाः इत्यासीत् विश्वविद्यालयानुदानानयोगस्य निर्देशः। एतत् परिवर्तनार्थं राज्यानि विश्वविद्यालयं निर्दिशन्तु इति सर्वोच्चन्यायालयः असूचयत्।"
https://navavani.org.in/wp/archives/14133,भारतस्य आर्थिकव्यवस्थायां समस्यायाः कारणं सर्वकारेण आयोजितं पूर्णपिधानमिति सर्वोच्चन्यायालयः।,"नवद्ल्लीः सम्पूर्णपिधानं कर्शनरूपेण आराष्ट्रम् आयोजितम् इत्यतः भारतस्य आर्थिकव्यवस्थायां समस्याः सञ्जातेति सर्वोच्चन्यायालयेन निरीक्षितम्। कृष्णागार देयमधिकृत्य सत्यप्रस्तावना समर्पणे कालविलम्भं मा भूदिति न्यायालयः केन्द्रसर्वकारं निरदिशत्।
     रिसर्व बेंकेन निर्णयः स्वीकृतः इति सर्वकारः। परन्तु न्यायालयः रिसर्वबेङ्कं प्रत्युत्तराय निरदिशत्। तत्र सर्वकारः रिजर्वबेङ्कस्य पश्चात् निलीय तिष्ठति इत्यपि न्यायालयेन सूचितम्। ऋणप्रत्यर्पणसमये वृद्धिस्वीकाररीतिं समाक्षिप्य न्यायालयेन वादः श्रूयते।"
https://navavani.org.in/wp/archives/14125,"केरलविधानसभायाः विशेषाधिवेशनम् समारब्धम्, सर्वकारं विरुध्य अविश्वासाव्याक्षेपं प्रस्तोतुं विपक्षसन्नाहः।","तिरुवनन्तपुरम्- केरलविधानसभायाः विशेषाधिवेशनं समारब्धम्। प्रातः नववादने आर्थिकविधेयकस्य अवतारणं प्रचलति। सुवर्णप्रेषणविवादस्य भूमिकायां सर्वकारं विरुध्य विपक्षदलं सभायाम् अविश्वासाव्याक्षेपं प्रस्तोष्यति। प्रातः दशवादने ्व्याक्षेपमधिकृत्य चर्चा प्रचलिष्यति।
कोण्ग्रेस् दलसदस्यः वि.डि. सतीशन् वर्येण प्रस्तूयमाने  अव्याक्षेपे पञ्चहोरापरिमितेन समयेन चर्चां समापयिष्यति। अविश्वासाव्याक्षेपंस्य समर्थनाय ऐक्य-प्रजातन्तरसख्यस्य सर्वान सदस्यान् संघनेता  निरदिशत्। परन्तु तत्र केचन अस्य समर्थनं न विधास्यन्ति इति सूचना अस्ति।"
https://navavani.org.in/wp/archives/14091,कोविड् व्यापनं वर्षद्वयाभ्यन्तरे नियन्त्रणविधेयम भविष्यति इति विश्व-स्वास्थ्य संघटना।,"जनीवा- कोविड् रोगव्यापनं वर्षद्वयाभ्यन्तरे नियन्त्रणविधेयं भविष्यतीत्येव प्रतीक्षा इति विश्वस्वास्थ्यसंघटना नेता टेड्रोस् अथानों गेब्रियेसस् वर्यः अवदत्। 1918 तमे वर्षे व्यापितं स्पानिष् फ्लू नामकस्य आमयस्य शमनार्थं वर्षद्वयं यावत् प्रतिपालितम् इत्यपि तेन सूचितम्। परन्तु तदानीन्तनाम् अवस्थामपेक्ष्य अधुना तान्त्रिकविद्यायाः प्रभावेण रोगव्यापनम् अल्पेन कालेन रोद्धव्यमासीत् इत्यपि स अवादीत्।
     अधुना जनानां परस्परमेलनस्य साहचर्यम् अधिकं वर्तते इत्यतः विषाणुव्यापनस्य साध्यता अपि अधिका भवति। सममेव एतत् प्रतिरोद्धुं तान्त्रिकतासाध्यता अपि विश्वे वर्तते। राष्ट्रीयैक्यं तथा आगोल-ऐक्यदार्ढ्यस्य प्राधान्यमपि तेन पृथक् सूचितम्।"
https://navavani.org.in/wp/archives/14085,विद्यालयीयपाठ्यक्रमेषु अस्मिन् वर्षे न्यूनीकरणं न भविष्यति।,"तिरुवनन्तपुरम्- २०२०-२१ अध्ययनवर्षे विद्यालयपाठ्यक्रमेषु न किमपि न्यूनीकरणम् आवश्यकमिति सार्वजनीनशिक्षामन्त्री प्रो.सी. रवीन्द्रनाथवर्यस्य आध्यक्ष्ये समुपविष्टस्य पाठ्यचर्या नियन्त्रणसमितेः निर्णयः। अधुना प्रचाल्यमाना अङ्गीयकक्ष्या अधिकफलप्रदरीत्या आयोजयिष्यति।
केन्द्रीय-राज्यसर्वकारयोः निर्णयमनुसृत्य विद्यालयानां पुनःप्रवर्तनसाध्यता परीक्षणीया इत्यपि समितिः निरदिशत्। कोविड्-१९ काले अङ्कीयाध्ययने केरलदेशः विश्वे आदर्शरूपेण वर्तते, अतः राष्ट्रे प्रथमस्थानमावहति इति मन्त्री अवदत्।
जालाधारितकक्ष्यायां कला-कायिकाभ्यासस्यापि स्थानं, भिन्नशेषिछात्राणां तथा गिरिवर्गछात्राणां च पठने विशेषपरिगणनां प्रदास्यति। कोविड् काले अनुस्यूतपठनाय प्रवर्तनपद्धतेः आसूत्रणार्थं द्विसप्ताहाभ्यन्तरे आवेदनं समर्पयितुं एस.सी.इ.आर्.टी. निदेशकं डो.जे. प्रसाद् वर्यं निरदिशत्। एतदर्थं विदग्धसमितिः रूपवत्करोति।"
https://navavani.org.in/wp/archives/14064,विख्यातः हिन्दुस्थानि संगीतज्ञः जस् राज् वर्यः दिवङ्गतः।,"नवदिल्ली- हिन्दुस्तानि संगीते निष्णातः पण्डित् जस् राज वर्यः पञ्चत्वं प्राप। अमेरिक्कायां न्यूजेर्सी स्थले आसीत् तस्य अन्त्यम्। अयं पद्मविभूषणपुरस्कारेण आदृतः आसीत्।
     भारते विदेशेष्वपि सहस्रपरिमितेषु संगीतसंवेशनेषु संगीतमालपन् अयं आविश्वम् आराधकानां प्रियङ्करः अभवत्। हिन्दुस्थानि संगीते मेवाति घराना सम्प्रदाये अयं महाप्रतिभ- ासीत्। भारतस्य अन्तः बहिश्च निरवधिकानां संगीतविद्यालयानां स्थापकः अस्त्ययम्। सप्तर्षी चक्रवर्ती, रमेश् नारायण् प्रभृतयः तस्य शिष्यप्रमुखाः सन्ति।
     तबलावादकरूपेण अयं संगीतलोकं प्रव्वेश। अनन्तरं गानरंगे चिरप्रतिष्ठितः। हृदयाघातः एव मृत्युकारणम्। तस्य महाशयस्य वियोगे प्रधानमन्त्री नरेन्द्रमोदी अन्वशोचयत्।"
https://navavani.org.in/wp/archives/14062,जे.इ.इ. नीट् परीक्षयोः परिवर्तनं नास्ति। परिवरितनीयमिति आवेदनं सर्वोच्चन्यायालयेन निरस्तम्।,"नवदिल्ली- अखिलभारतीय वैद्यकप्रवेशकपरीक्ष (नीट्) तथा तान्त्रिककलाशालप्रवेशिका जे.इ.इ इति द्वे परीक्षे परिवर्तनीये इत्यावेदनं सर्वोच्चन्यायालयेन निरस्तम्। छात्राणां भाविजीवनम् अपघाते पातयितुं न शक्यते इति निरीक्ष्यमाणः न्यायाधीशस्य अरुण् मिश्रावर्यस्य आध्यक्ष्ये आयोजितस्य संवेशनस्यैव अयम निर्णयः।
     सेप्तम्बर् मासे एव नीट् जे.इ.इ. परीक्षां सञ्चालयितुं केन्द्रसर्वकारस्य निर्णय आसीत्। कोविड् रोगस्य भूमिकायां परीक्षापरिवर्तनमाववश्यकमिति आवेदयन्तः एकादशछात्राः एव सर्वोच्चन्यायालयं प्रावन्।
     परीक्षा संचालनार्थं सर्वान् प्रयत्नान् जागरूकतया करिष्यति इति सर्वकारस्य प्राड्विवाकः न्यायालयं समवबोधयत्। सुरक्षानिर्देशं परिपाल्य परीक्षासञ्चालनार्थं सन्नद्धाः इत्यपि परीक्षायोगः न्यायालयं प्राबोधयत्।"
https://navavani.org.in/wp/archives/14032,कोविड् योद्धृृृन् प्रति राष्ट्रं विधेयत्वं समर्पयति- राष्ट्रपतिः।,"कोविड् योद्धृृृन् प्रति राष्ट्रं विधेयत्वं समर्पयति- राष्ट्रपतिः।
नवदिल्ली- कोविड् महामारी आविश्वं मानवजीवनं क्लेशकरमकरोदिति राष्ट्रपतिः रामनाथ कोविन्द् वर्यः अवदत्। स्वतन्त्रतादिवसमालक्ष्य सन्देशं ददन् भाषमाण आसीत् राष्ट्रपतिः। कोविड् प्रतिरोधाय बद्धकक्षेभ्यः आरोग्यपिरवर्तकेभ्यः स कृतज्ञतां व्याहरत्।
अस्मिन् वर्षे स्वतन्त्रतादिवसस्याचरणं भिन्नया रीत्या वर्तते। मारकः विषाणुः मानवजीवनाय भीषा जातः। जीवनस्य सर्वेषु मण्डलेषु अन्तरायश्च सञ्जातः। अस्मिन् साहचर्ये एव वयं स्वतन्त्रतादिवसम् आचरामः। रोगस्य तीक्ष्णतां न्यूनीकर्तुं बहून् मृत्योर्वक्त्रात् त्रातुं च वयं शक्ताः अभवाम।
वैविध्ययुक्ते भारते असाधारणेन परिश्रमेणैव वयं रोगप्रतिरोधार्थं शक्ताः जाताः। प्रादेश्कं साहचर्यं ज्ञात्वं तदनुसारं प्रवर्तितुं राज्यसर्वकाराश्च सज्जाः अभवन्। वन्दे भरत दौत्यद्वारा विश्वस्य विभिन्नभागेभ्यः प्रवासिभारतीयाः अत्रानीताः।
कोविड् बाधया जीवसन्धारणं स्थगितानां जनानां कृते प्रधानमन्त्री गरीब् कल्याण् योजनाद्वारा साहाय्यमदात्। स्वतन्त्रता संग्रामे महात्मागान्धिनः अनुचरा‌ वयं भाग्यवन्त एव इत्यपि राष्ट्रपतिः अवोचत्।"
https://navavani.org.in/wp/archives/14028,इरान् देशात् प्रस्थिताः चतस्रः तैलवाहिकानावः अमेरिकया बलात् गृहीताः।,"वाषिङ्टण्- इरानात् प्रस्थिताः चतस्रः लैलवाहिकामहानावः अमेरिकया वलाद्गृहीताः इत्यावेद्यते। वेनस्वलां प्रति गच्छन्त्यः आसीत् एताः महानौकाः। लूणा, पान्डी, बेरिङ्ग् बेल्ला इत्येताः तैलवाहिकाः एव अमेरिक्कया गृहीताः। ट्रम्प् प्रशासनेन अयोजितम् उपरोधमुल्लङ्घ्य तैलव्यापाराय इरानेन उद्यतः इति दोषमारोप्यैव अमेरिक्कासंयिक्तराज्यसंघस्य अयमुद्यमः।
     गृहीताः महानौकाः हूस्टण् प्रापयितुं  अमेरिक्कया उद्यममारब्धः। लौकाः ग्रहीतुं सैनिकबलं नोपयुक्तमिति अमेरिका अधिकृतानां विशदीकरणम्। महानौकातः तैलेन्धनं ग्रहीतुं अमेरिक्कायाः नियमज्ञाः गते मासे व्यवहारं अवेदितवन्तः आसन्।"
https://navavani.org.in/wp/archives/14022,कृष्णशिलाखनीनां प्रवर्तनसम्ब्न्धी निर्णयः उच्चन्यायालयेन स्थगितः,"कोच्ची- केरलराज्ये क़ृष्णशिलाखनीनां प्रवर्तनसम्बन्धी हरितव्यवहारासनस्य आदेशः उच्चन्यायालयेन स्थगितः। खनिप्रवर्तने जनावासक्षेत्रात् २०० मीट्टर् दूरपरिधिः व्यवहारासनेन कल्पितः आसीत्। एष एव उच्चन्यायालयेन स्थगितः। ५० मीट्टर् दूरपरिधिरेव सर्वकारेण कल्पितः आसीत्।
पालक्काट मण्डलात् आवेदितानां जनानाम् आवश्यं परिगणय्य एव हरितव्यवहारासनं निर्णयमदात्। एतद्विरुध्य कृष्णशिलाखनिस्वामिभिः दत्ते आवेदने एव उच्चन्यायालयस्य विधिनिर्णयः सञ्जातः। केवलं परिष्ठितिविभागस्य वादमङ्गीकृत्यैव हरितव्यवहारासनेन निरणयदित्यासीत् खनिस्वामिनां वादः।
उच्चन्यायालयस्य अऩेन निर्णयेन राज्ये तत्स्थित्यनुसारं खनीनां प्रवर्तनं भविष्यति। एतत् पर्यावरणस्य दोषायैव भवेदिति परिष्ठितिवादिनाम् अभिप्रायः।"
https://navavani.org.in/wp/archives/14004,"विद्यालयानां प्रवर्तनं सद्यो न भविष्यति, शून्य अध्ययनवर्षत्वेन परिगणयितुं पर्यालोचना।","नवदिल्ली- कोरोणा विषाणोः व्यापनस्य भूमिकायां 2020 शून्याध्ययनवर्षत्वेन परिगणयितुं केन्द्रीय शिक्षामन्त्रालयस्य पर्यालोचना। अधुनातनं साहचर्यं अनुकूलं नास्तीति विचारविमर्शकारणेनैवायं निर्णयः। परं कलालयेषु विद्यालयेषु च वार्षिकं मूल्यनिर्णयम् आयोजयितुं शक्यते इति प्रतीक्षा असेतीति केन्द्र मानवशेषीविभागस्य सचिवः अमित् खरे वर्यः मानवविभवशेषीविभागस्य संसदीयस्थिरसमित्यधिवेशने प्रतीक्षां प्राकटयत्।
     अध्ययनवर्षम् अनुपेक्ष्य वार्षिकपरीक्षापूर्तये एव अधुना पर्यालोचना। प्रथमकक्ष्यातः द्वादशकक्षायापर्यन्तं  पठितवत्सु छात्रेषु षष्टिप्रतिशतं छात्राः सद्यस्कसेवा द्वारा पठितुं पारयन्ति। त्रिंशत् प्रतिशतं छात्राणां कृते रेडियो, टेलिविजन् प्रभृतीनि परिमितानि सौविध्यान्येव सन्ति। दशप्रतिशतं छात्राः सद्यस्कसेवाद्वारा कक्ष्यायां भागं गृहीतुं न शक्नुवन्ति इति सर्वेक्षणसूचना अस्ति।
     सम्पूर्णपिधानगात् परं पिहितान्  विद्यालयान्  पदे पदे पुनरुद्घाटयितुं पूर्वं निर्णयमासीत्। परन्तु विद्यालयानां पुनरुद्घाटनाय समयः न अनुकूलः इति विचिन्तनस्य आधारेण स निरणयः त्यक्तः।"
https://navavani.org.in/wp/archives/13990,"मध्यकेरलेषु कठिना वृष्टिः, निम्नप्रदेशाः जलपूरिताः सञ्जाता।","कोट्टयम्- मध्यकेरलेषु दक्षिणकेरलेषु च कठिना वृष्टिः। पम्पा, अच्चन् कोविल्, मणिमला, मीनच्चिल् प्रभृतयः मध्यकेरलस्थाः नद्यः कूलङ्कषाः सञ्जाताः। पत्तनंतिट्टा, कोट्टयं प्रभृतिषु स्थलेषु निम्नप्रदेशाः जलैराप्लाविताः अभवन्। जलश्रेणिषु ऊर्ध्वं गच्छत्सु कुट्टनाट् प्रदेशे दुरिताश्वासशिबिराणि समारब्धानि।
पाला, कोट्टयं नगरयोः निम्नप्रदेशाः जलैराच्छादिताः। अयर्कुन्नं पेरूर् प्रभृतिभ्यः प्रदेशेभ्यः जनाः सुरक्षितदेशं नीताः। कुमरकं, अय्मनं, तिरुवार्प्, आर्पूक्करा पञ्चायत् स्थलेष्वपि जलोपप्लवः अभवत्।
इटुक्की मण्डले अद्यापि शोणजागरूकता घोषिता। परन्तु प्रातःकाले अतितीव्रवृष्टिः तत्र न जाता। मुल्लप्परियार् जलबन्धे जलश्रेणी उन्नता जाता। अनेन जागरूकतायै पेरियार् तटेषु अधिवसतः जनान् अधिकृताः असूचयन्।
आलप्पुषा मण्डले जलोपप्लवः अधिकतया दृश्यते। तत्र वृष्टेः ईषत्शमनमस्ति। तथापि पूर्वभागादागतैः जलपूरैः कुट्टनाट् प्रदेशस्थानि गृहाणि जलान्तर्भूतानि अभवन्।"
https://navavani.org.in/wp/archives/13981,कोषिक्कोट् विमानपत्तने विमानदुर्घटना।,करिप्पूर्- कोषिक्कोट् अन्ताराष्ट्रविमानपत्तने एयर् इन्ड्या एक्स्प्रस् विमानं अवतारणावसरे धावनमार्गात् स्खलित्वा अपघाते आपतितम्। दुबाय् देशात् कोषिक्कोट् पर्यन्तं आगतं विमानमेव एवम् अपघाते पतितम्। अपघाते विमानं द्विधा भग्नम् इत्यावेद्यते। ए.ऐ.१३४४ विमानं रात्रौ ७.४५ वादने एव मार्गात् स्खलितम्। अपघाते एकेन वैमानिकेन सह दश मृताः इति श्रूयते। बहवः रुग्णाः संजाताः। रुग्णान् चिकित्सालयं प्रावेशयत्। तेषु केचन अतितीव्रावस्थायां सन्ति। विमाने आहत्य १९१ यात्रिकाः आसन्।
https://navavani.org.in/wp/archives/13935,अष्टवैद्यः इ.टि. नारायणन् मूस् वर्यः दिवंगतः।,"तृशूर्- ओल्लूर् तैक्काट्टुश्सेरि ग्रामं विश्वप्रसिद्धं कृतवान् वैद्यश्रेष्ठः इ.टि. नारायणन् मूस् वर्यः कालयवनिकायाम् अन्तरधात्। स ८७ वयस्कः आसीत्। वैद्यरत्नम् इति व्यापारमुद्रितस्थापनानाम् अध्यक्षः तथा प्रबन्धननिदेशकश्चासीदयम्।
तैक्काट्टुश्शेरि एलेटत्त् तैक्काट् नीलकण्डन् मूस् देवकी अन्तर्जनं दम्पत्योः दशसु अपत्येषु एक एव पुत्रः अयं १९३३ सेप्तम्बर् १५ दिनाङ्के भूजातः अभवत्।
आयुर्वेदचिकित्सामण्डले अस्य समुन्नतं योगदानं परिकल्प्य राष्ट्रं तं पद्मभूषण् पुरस्कारेण बह्वमन्यत। अपि च प्रधानमन्त्रिणः स्वदेशीपुरस्कारेणापि अयं समादृतः।
केरलेषु प्राचीनकाले १६ अष्टवैद्यपरिवाराः आसन्। अधुना तु केवलं षडेव सन्ति। तेषु प्रमुखः भवति ब्रिट्टीष् सर्वकारेण वैद्यरत्नम् इति बहुमानितः एलेटत्त् मन। १९४१ तमे वर्षे पित्रा स्थापिता आसीत् वैद्यरत्नम् औषधशाला। १९५४ तमे वर्षे नारायणन् मूस् वर्यः तस्याः शालायाः सारथ्यमावहत्। अधुना वैद्यककलालयप्रभृतीनां बहूनां संस्थानां नियन्त्रणं वैद्यरत्नम् इति संधेन क्रियते।"
https://navavani.org.in/wp/archives/13922,अयोध्यायां श्रीराममन्दिरनिरमाणस्य शुभारम्भः आगस्त् 5 दिनाङ्के।,"दिल्ली- आयोध्यायां श्रीरांमन्दिरनिर्माणं श्वः आरभते। प्रधानमन्त्रिणः सन्दर्शनमभिलक्ष्य मन्दिरनगर्याः सुरक्षा केन्द्रसेनया स्वायत्तीकृता। कोविड् महामार्याः करालहस्तेपि अयोध्यानगरं मन्दिरभूमिपूजार्थं सज्जमभवत्। श्वः एकादशवादनेन प्रधानमन्त्री नरेन्द्रमोदीवर्यः मन्दिरनगरीं प्राप्स्यति। प्रथमं हनूमान् मन्दिरं प्राप्य तत्र प्रधानमन्त्री दशनिमेषपर्यन्तं स्थास्यति। ततः सार्धैकादशवादने मन्दिरभूमिपूजासमारोहे भागं गृहीष्यति। भूमिपूजानन्तरं मन्दिराङ्गणे प्रधानमन्त्री  पारिजातवृक्षं रोपयिष्यति।
    उत्तरप्रदेशमुख्यमन्त्रिणमभिव्याप्य पञ्च जनाः एव प्रधानमन्त्रिणा साकं वेदिकायां भविष्यति। 150 आमन्त्रितेषु 133 जनाः सन्यासिनः भवन्ति। एतैः सह उत्तरप्रदेशस्य सुन्नी वखफ् बोर्ड् अध्यक्षः सफर् फारूखी अयोध्याव्यवहारे आवेदकः इख्बाल् अन्सारी च तत्र भविष्यति। तस्मिन्नन्तरे कोविड् व्यापनस्य भूमिकायाम् एतादृशस्य समारोहस्य समायोजनं विरुध्य वामपक्षीयप्रभृतिभिः राजनैतिकदलैः विरोधः प्रकटितः।"
https://navavani.org.in/wp/archives/13919,संस्कृतवाराचरणम्।,"नटवरम्ब:- नटवरम्ब सर्वकारीयोच्चविद्यालये संस्कृतवाराचरणस्य उद्घाटनं वेलूक्कर ग्रामपञ्चायत्त् अध्यक्षा श्रीमति उचिता सुरेष् निरवहत्। नटवरम्ब विद्यालयस्य शताब्दिनिमित्तं निर्मिते “SMART SANSKRIT ” इति वाट्साप् गणे कार्यक्रममिदं प्राचलत्। अस्मिन् वाट्साप् गणे शतदिनात्मकं निश्शुल्कसंस्कृतपठनं प्रचलन्नस्ति। रक्षाकर्तृसमितेः अध्यक्षः श्री अनिलः आध्यक्षपदम् अलङ्कृतवान्। कालटी सर्वकलाशालायाः व्याकरणविभागस्य प्राचार्यः डोः एम्. वि नटेशः मुख्यभाषणम् अकरोत्। हयर् सेक्कन्टरि विभागाध्यक्षः श्री नासरुद्दीन् अध्यापकप्रतिनिधिः श्री ताजुद्दीन् ,हयर् सेक्कन्डरिविभागस्य संस्कृताध्यापकः डोः महेष् बाबु प्रभृतयः आशंसाः समर्पयन्। हैस्कूल् प्रधानाध्यपिका श्रीमति लालिटीच्चर् स्वागतभाषणम् अकरोत्। हैस्कूल् विभागस्य संस्कृताध्यापकः श्री सुरेष् बाबु कृतज्ञतां व्याहरत्। सम्मेलनानन्तरं “कृतिः“इति संस्कृतसङ्गीतशिल्पं प्रादर्शयत् ।"
https://navavani.org.in/wp/archives/13885,संस्कृतदिवसः अद्य।,"तिरुवनन्तपुरम्- भारते संस्कृतानुरागिणां मुख्यदिवसो भवति श्रावणमासे पूर्णिमा तिथिः। पञ्चदशकं यावत् दिनमिदं संस्कृतदिवसत्वेन आचर्यते। 1969 तमे वर्षे एं. सी. चग्ला वर्यः यदा केन्द्रीय शिक्षामन्त्री आसीत् तदा एव संस्कृतदिवसमायोजयितुं निरणयो जातः। तदा प्रभृत्येव आकाशवाण्यां संस्कृतवार्ताप्रसारणमपि समारब्धम्।  र्अटल् बिहारी वाजपेयी वर्यः प्रधानमन्त्रीपदव्यां स्थित्वा 2000-2001 वर्षः संस्कृतवर्षत्वेन आचरितः। तदा प्रभृति प्रतिवर्षं संस्कृतवाराचरणमेव इदानीं संपत्स्यते। संस्कृतदिनस्य पूर्वं दिनत्रयं पश्चाच्च दिनत्रयं समायोज्य संस्कृतवारम् आचर्यते।
     संस्कृतं राष्ट्रीयैक्याय इति मुद्रावाक्यम् उद्घोषयन्नेव संस्कृतदिनमाचर्यते। अस्याः अमृतभाषायाः प्राधान्यं प्रसक्तिं च सामान्यजनेभ्यो अवबोधयितुं तथा संस्कृतपठनद्वारा पौराणिकम् आधुनिकं च विज्ञानं संयोजयितुमेव एतादृशं दिनाचरणम् कल्पितमस्ति। व्यवहारभाषात्वेन संस्कृतं प्रतिष्ठितुं यत्नं कृतवन्तः बहवः विद्वांसः सन्ति। तेषु प्रामुख्यं भजन्ते गुरुनाथः इति विख्यातः पुन्नश्शेरि नम्पि नीलकण्डशर्मा महाशयः तेषां मार्गं अनुसृत्य के.पी. नारायण पिषारोटिवर्यः, पी.टी. कुरियाकोस् वर्यः, वी. कृष्णशर्मा, प्रभृतयः विद्वांसः केरलेषु संस्कृतमहासागरे कर्णधाराः आसन्।
     संस्कृतभाषा तथा तस्यामन्तर्लीनां संस्कृतिं  विपुलां संपदं च मानवजीवनस्य विभिन्नां मेखलां स्पृशन्ति। वेदेषु वेदाङ्गेषु इतिहासपुराणादिषु दर्शनेषु उपनिषत्सु च सूचितानां विज्ञानानां प्रचारणम् आधुनिककले अवश्यंभावि। अतः संस्कृतदिनाचरणं केवलं आचरणाय न भवतु, संस्कृतप्रचारायैव भवतु।"
https://navavani.org.in/wp/archives/13888,आराष्ट्रं रोगिणां संख्या वर्धते।,"उत्तरप्रदेशे कोविड् रोगबाधया मन्त्रिणः मृत्युः,
केन्द्रीय गृहमन्त्री अमित्षा वर्यः कोविड् बाधितः अभवत्।
  नवदिल्ली-    उत्तरप्रदेशे मन्त्रिमण्डलसदस्या तान्त्रिकशिक्षाविभागमन्त्री च कमलराणी वरुण् वर्या कोविड् बाधया मृता। जूलै १८ दिनाङ्के तस्यां रोगबाधा स्थिरीकृता आसीत्। अतः लख्नौ चिकित्सालये चिकित्सायां वर्तमाना अद्य प्रातः दिवंगता अभवत्। अस्मिन्नन्तरे केन्द्रीयगृहमन्त्री अमित्षा वर्यः कोविड् बाधितः सन् चिकित्सालयं नीतः। आराष्ट्रं रोगिणां संख्या मृत्युसंख्या च अनुदिनं वर्धते।
केरलेषु अद्य ११६९ जनाः कोविड् बाधिताः सन्तीति आवेदयति। एषु ९९१ जनेषु सम्पर्केणैव रागबाधा सञ्जाता। शिष्टाः विदेशेभ्यः इतरराज्येभ्यश्च आगत्य सम्पर्कनिरोधे स्थिताः आसन्। एकस्य रोगिणः मरणमपि अद्य आवेदितम्।"
https://navavani.org.in/wp/archives/13868,अङ्कीयशिक्षारीतिः आराष्ट्रं श्रद्धामावहद् इति मुख्यमन्त्री पिणरायि विजयन् वर्यः l,"केरलसर्वकारेण आयोजिता अङ्कीयशिक्षारीतिः आराष्ट्रं श्रद्धामावहद् इति मुख्यमन्त्री पिणरायि विजयन् वर्यः अब्रवीत्। भारते विदूरशिक्षा अभियानमधिकृत्य मानवसंसाधनमन्त्रालयस्य आवेदने आदर्शरूपेण केरलमेव अवातरत् इति तेन निगदितम्। एतत् केरलाय अभिमानास्पदम् इति कोविडवलोकनार्थमायोजिते वार्ताहरमेलने मुख्यमन्त्री अवदत्।
अङ्कीयकक्ष्या जालाधारितप्रवेशनम्, तान्त्रिकविद्याप्रयोगशालाप्रभृतिषु षोडश मानदण्डेषु पञ्चदश केरलेन आर्जितमिति आवेदने सूचितमस्ति। सार्वजनीनविद्यालयेषु जालाधारिककक्ष्या कार्य़क्षमतया प्रचलति, परं निजीयविद्यालयेषु समयक्रमः पुनरायोजनीयः इत्यपि मुख्यमन्त्रिणा सूचितम्।"
https://navavani.org.in/wp/archives/13853,"शिक्षामण्डले महत् परिवर्तनम्, राष्ट्रिय-शिक्षा-नायः केन्द्रमन्त्रिमण्डलेन अङ्गीकृतः।","दिल्ली- राष्ट्रे वर्तमानस्य विद्याभ्यासक्रमस्य आसमन्तात् परिवर्तनम् आयोजयति।  अधुना वर्तमानः उच्चविद्यालय-उच्चतरविद्यालयक्रमः परिवरितयिष्यति। तदर्थं शिक्षानायस्य प्रारूपं संसद् अङ्गीचकार। एतदनुसारं चतुर्षु सोपानेषु द्वादशाङ्कपरिपूर्तये अष्टादशवर्षीयः शिक्षासम्प्रदायः राष्ट्रे अयोजयिष्यते। इष्टतरं विषयं चित्वा पठितुमवसरः छात्राः लभन्ते। मानवविभवमन्त्रालयस्य नाम इतःपरं शिक्षामन्त्रालयः इति भविष्यति।  औद्योगिकी घोषणा अद्य सायं चतुर्वादने भविष्यति।
     राष्ट्रे शिक्षाक्षेत्रे समग्रं परिवर्तनम् अनेन जायते।  त्रीणिवयस्तः अष्टादशवयःपर्यन्तं शिक्षा अधिकारः भविता।  सममेव पाठ्यपद्धतेः बहिः कला-कायिकरङ्गेषु पाठ्येतरप्रवर्तनेष्वपि प्रामुख्यं दीयमाना रीतिरेव नयप्रारूपे विभाविता।
     दश-द्वादशकक्ष्यायोः परीक्षासम्प्रदायेपि परिवर्तनं निर्दिष्टम्। 10+2 इति अधुनातनां रीतिं परिवर्त्य  5+3+3+4  इति रूपेण शिक्षाधटनायाः परिष्करणायैव निर्णयः। पञ्चमकक्ष्यापर्यन्तं मातृभाषायामेव अध्ययनं भवेत्। प्रथमतः तृतीयकक्ष्यापर्यन्तं केवलं भाषा गणितं च पाठयितुं निर्देशः अस्ति।
Click here to read NEP"
https://navavani.org.in/wp/archives/13822,"कोविड् रोगिणः मृत्युः, कोट्टयं नगरसभा वैद्युतश्मशाने शवसंस्कारविषये संघर्षः।","कोट्टयम्- कोविड् बाधया मृतस्य देहसंस्कारं कोट्टयं मुट्टम्बलं वैद्युतश्मशाने तद्देशवासिनः रुरोध। संस्कारवेलायां धूमशकलात् रोगव्यापनं भवेत् इति मृषाभीत्या नगरसभासदस्यस्य नेतृत्वे एव देशवासिनः संस्कारकर्व रुरोध। कोट्टयं चुङ्कं देशीयः औसेफ् जोर्ज् इत्याख्यस्य मृतदेह एव संस्कारार्थं तत्रानीत आसीत्। तस्य आराधनालये कोविड् मानदण्डानुसारं मृतदेहसंस्कारार्थं सुविधा नास्तीत्यतः नगरसभाश्मशानमानीतः। कोट्टयं विधानसभा सदस्य आगत्य देशवासिभिः सागं संभाषणं कृत्वा अपि जनैः न अनुमितः।
     रात्रौ आरक्षिदलस्य सान्निध्ये नगरसभा अधिकृतानाम् अनुमत्या मृतदेहः तस्मिन्नेव श्मशाने संस्कृतः। मृतदेहं प्रति तद्नांदेशायानां केषांचन जनानां शत्रुता विषये आकेरलं जनाः जागरिताः अभवन्। मृतशरीरं कदापि अस्माकं शत्रुः, रोगी अपि अस्माकं शत्रुः नास्ति। रोग एव शत्रुः, रोग एव निष्कासितव्यः इत्याह्वानेन समाजमाध्यमेषु केरलीयाः प्रचारणाय अद्यताः सन्ति।"
https://navavani.org.in/wp/archives/13815,"अद्य कार्गिल् विजयदिवसः, युद्धविजयस्य 21 तमं वयः।","नवदिल्ली- भारतस्य कार्गिल् युद्धविजयस्य अद्य 21 वयः। ओपरेशन् विजय् इति नामना स्थलसेनया तथा ओपरेशन् सफेद् सागर्  इति नाम्ना व्योमसेनया च संयुक्ततया कृते संग्रामे पाकिस्तानं विरुध्य भारतं विजयमवाप।
     युद्धे वीरमृत्युं प्राप्तानां 527 धीरसैनिकानां कृते श्तल-नाविक-व्योमसेनाविभागस्थाः अधिकारिणः दिल्ल्यां युद्धस्मारके पुष्पचक्रम्  समर्पयिष्यति।
     1999मेय-जूलै काले जम्मू काश्मीरे कार्गिल् प्रदेशे एव युद्धं समारब्धम्। पाक् सैन्यस्य सहयोगेन भीकराः सीमामतिक्रम्य अक्रमणमारभन्त। तदा एव भारतेन प्रत्यादेशो दत्तः
     18000 पादमिते ऊर्ध्वभागे शत्रुसैन्यैः प्रतिकूलसाहचर्यैश्च कृते आहवे एव ऐतिहासिकं विजयमवाप भारतम्। स्वर्गीयः अटल् बिहारी वाजपेयी वर्यः आसीत् तदानीन्तनः प्रधानमन्त्री।"
https://navavani.org.in/wp/archives/13813,मध्यप्रदेश मुख्यमन्त्रिणः कोविड् रोगबाधा।,"भोपाल्- मध्यप्रदेशमुख्यमन्त्री तथा वरिष्ठः भा.ज.पा. नेता च शिवराज् सिंह् चौहान् वर्यः कोविड्-१९ रोगबाधितः अभवत्। कार्यमिदं स एव स्वकीये ट्विट्टर् द्वारा प्राकाशयन्।”
मम प्रियाः देशवासिनः मयि कोविड्-१९ रोगस्य लक्षणमासीत्। प्रथमे परीक्षणे मयि रोगबाधा स्थिरीकृता।”
इत्येव स ट्विट्टर् मध्ये सूचितवान्।
मुख्यमन्त्रिणा सह सम्पर्कं सञ्जातान् सर्वान् सम्पर्कनिरोधे प्रावासयत्।"
https://navavani.org.in/wp/archives/13795,कोविड्- मृतदेहं स्वीकर्तुं कोपि नास्ति। रुग्णवाहिकाचालकः स्वीकृत्य प्रेतसंस्कारं कृतवान्।,"मङ्गलूरु- कोविड् व्यापनं समाजे बृहत्तरं प्रतिसन्धिमसृजत्। एतादृशः प्रतिसन्धिरेव समाजे नायकान् सृजति। तादृशः एकोस्ति मंगलूरुस्थः मुहम्मद् आरिफ् इति रुग्णवाहिकाचालकः। कोविड् बाधया मृतस्य कस्यचन वृद्धस्य मृतदेहसंस्कारार्थम् उद्यम एव आरिफ् वर्यं प्रशस्तं चकार।
अपत्यैः उपेक्षितः वृद्धसदने कालं नीतः वेणुगोपाल रावु इति ६२ वयस्कः कोविड् बाधया मृतः। परं तस्य मृतदेहं स्वीकर्तुं बान्धवाः नागताः। कोविड् संक्रमणभीत्या प्रेतसंस्कारार्थम् अन्यः कोपि नागतः। अस्मिन्नन्तरे आरिफ् सन्नद्धतां प्रकटय्य आगतवान्।
अनाथरूपेण मृतदेहे स्थिते आरक्षिनिलये सूचनां दत्वा आरिफ् वर्यः प्रेतसंस्कारार्थमागतः।"
https://navavani.org.in/wp/archives/13780,कोविड् प्रतिरोधप्रवर्तनानाम् अवलोकनाय सर्वदलसमारोहः आयोजयितुं निर्णयः।,"तिरुवनन्तपुरम्- केरलराज्ये कोविड् प्रतिरोधप्रवर्तनानि  चर्चितुं मुख्यमन्त्री पिणरायि विजयन् वर्यः सर्वदलानाम् अधिवेशनं समाहूतवान्। जूलै 24 दिनाङ्के सायं त्रिवादने वीडियो समारोहरूपेणैव अधिवेशनं सम्पत्स्यते।
     विधानसभायाः निर्णीतसमारोहस्य परिवर्तनादीन् विषयान् सर्वदलाधिवेशने चर्चाविषयो भविता। धनविनियोगदेयकस्य समर्थनार्थमेव जूलै 27 दिनाङ्के विधानसभायाः आधिवेशनं निश्चितमासीत्। परन्तु कोविड् व्यापने रूषिते अधिवेशनं परिवर्तनीयं भवति।
     अस्मिन्नन्तरे राज्य कोविडामयेन चत्वारः जना अद्य मृताः। इदंप्रथमतया एव एकस्मिन् दिने चत्वारि मरणानि आवेदयति। अनेन कोविड् बाधया राज्ये मृतानां संख्या 48 जाताः।"
https://navavani.org.in/wp/archives/13767,कोविड् प्रतिरोधकम्- प्रथमसोपाने ३७५ जनेषु परीक्षणम्- एयिंस् निदेशकः।,"नवदिल्ली- अखिलभारतीय वैद्यकसंस्थानस्य-एयिंस्- कोविड् प्रतिरोधकपरीक्षणं प्रथमसोपाने ३७५ जनेषु विधास्यति इति निदेशकः रण्दीप् गुलेरिया असूचयत्।
प्रतिरोधकपरीक्षणाय १८०० जनाः एयिंस् जालपुटे पञ्जीकृतवन्तः। एषु ११२५ जनेषु परीक्षणं विधास्यति। प्रथमसोपाने ३७५ जनेषु परीक्षणेन प्रतिरोधकस्य सुरक्षितत्वं मात्रा च ज्ञातुं शक्यते।
द्वितीयसोपाने १२ तः ६५पर्यन्तं वयःपरिमितेषु ७०० जनेषु परीक्षणं भविता। तृतीयसोपाने अधिकाधिकेषु जनेषु परीक्षणं व्यापयिष्यति। तृतीयसोपानस्यन्ते परीक्षिताः विषाणुं प्रति यावत् प्रतिरोधकम् आर्जितवन्तः इत्यवगम्यते इत्यपि एयिंस् निदेशकः अवदत्।"
https://navavani.org.in/wp/archives/13744,कोविड्-19- भारते समाजाभिव्यापनं सम्पन्नमिति भारतीयवैद्यकनिकायः।,"नवदिल्ली- भारते कोविड् रोगस्य समाजाभिव्यापनं सम्पन्नमिति भारतीय-वैद्यक-निकायः(I.M.A.). राष्ट्रे एतावत्पर्यन्तं समाजव्यापनं न जातमिति केन्द्रीय-स्वास्थ्यमन्त्रालयस्य वादावृत्तेरन्तराले एव भिषग्वराणाम् अयमभिप्रायः।
     राष्ट्रे एतदभ्यन्तरे कोविड् समाजाभिव्यापनं समभवत्। इतः परं भारते स्थितिः सङ्कीर्णा भवेत्। रोगव्यापनं रूक्षं भवेत् इत्यपि ऐ.एम्. ए. अधिकारी वि.के. मोङ्गा अवदत्।
     प्रतिदिनं राष्ट्रे 30000 इति क्रमेण रोदबाधितानां संख्या वर्धते। अधुना ग्रामप्रदेशेष्वपि रोगव्यापनं तीक्ष्णं भवति। अतः समाजव्यापनमेव सूचयति।
     केरले तिरुवनन्तपुरं मण्डले द्वयोः प्रदेशयोः समाजव्यापनं सञ्जातमिति मुख्यमन्त्री पिणरायि विजयन् वर्यः अवदत्। राष्ट्रे सर्वकारीणतले एव समाजव्यापनस्य स्थिरीकरणं केरले एव जातम्।"
https://navavani.org.in/wp/archives/13728,कोविड् रोगव्यापनम्- तिरुवनन्तपुरं समुद्रतटप्रदेशेषु पूर्णपिधानं विधास्यति। तटप्रदेशः तिस्रः मेखलाः परिकल्प्य प्रतिरोधः।,"तिरुवनन्तपुरम्- कोविड् रोगव्यापने वर्धमाने तटप्रदेशेषु पूर्णपिधानं विधास्यतीति मुख्यमन्त्री अवदत्। आगामिनि दिने एतदर्थम् आदेशः दीयते इति अवलोकनयोगानन्तरं मुख्यमन्त्री वार्ताहरान् व्यजिज्ञपत्।
प्रतिरोधप्रवर्तनानि सफलानि कर्तुं तटप्रदेशः मेखलात्रयरूपेण पर्यकल्पयत्। अञ्चुतेङ् आरभ्य पेरुमातुरा पर्यन्तं प्रथममेखला, पेरुमातुरा तः विषिञ्ञं पर्यन्तं द्वितीयमेखला, विषिञ्ञं आरभ्य ऊरम्प् पर्यन्तं तृतीयमेखला च। अत्र स्थितिगतीः नियन्त्रयितुं आरक्षिदलं नियुक्तमित्यपि मुख्यमन्त्री अवदत्।
प्रति मेखलं द्वौ भारतीयप्राशासनिकसेवा राजपुरुषौ दायित्वं स्वीकरिष्यतः। तटप्रदेशे यात्रार्थं निरोधः आयोजितः। अवश्यकार्यायैव यात्रोद्यमः भवेयुरिति मुख्यमन्त्री अवदत्।"
https://navavani.org.in/wp/archives/13711,"केरले प्लस्-टु, वि.एच्.एस्.इ. परीक्षापरिणामः अद्य घोषयिष्यति।","तिरुवनन्तपुरम्- केरलराज्ये प्लस्-टु (उच्चतरविद्यालयः) वि.एच्.एस्.इ.(वृत्तिविषयक उच्चतरविद्यालयः) परीक्षापरिणामः अद्य धोषयिष्यति। अद्य मध्याह्नादूर्ध्वं द्विवादने शिक्षामन्त्री प्रो. सी. रवीन्द्रनाथवर्यः परीक्षाफलं धोषयिष्यति।www.keralaresult.nic.in इति जालपुटे परीक्षाफलं लप्स्यते। डि.एच्.एस्.इ.  पि.आर्.डि. कैट्  जालपुटेष्वपि फलं लभेत। पि.आर्.डि, लैव, सफलं 2020 मोवैल् आप् द्वारा अपि परीक्षापरिणामं ज्ञातुं शक्यते। सि.बि. एस्.इ दशमकक्ष्यापरीक्षाफलमपि अद्य घोषयिष्यति।"
https://navavani.org.in/wp/archives/13684,श्रीपद्मनाभस्वामिमन्दिरप्रशासने राजपरिवारस्यापि अधिकारः-सर्वोच्चन्यायालयः।,"नवदिल्ली- श्रीपद्मनाभमन्दिरे तिरुवितांकूर् राजपरिवारस्य अधिकारः सर्वोच्चन्यायालयेन व्यवस्थापितः। मन्दिरं सर्वकारेण स्वायत्तीकरणीयम् इति केरलीय-उच्चन्यायालयस्य निर्णयं विरुध्य राजपरिवारेण समर्पिते आवेदने एव अधुना सर्वोच्चन्यायालयस्य निर्णायकः विधिनिर्णयः।
     पद्मनाभस्वामिमन्दिरस्य प्रशासनाय नूतना समितिः आयोजनीया इति न्यायालयेन आदेशो दत्तः। तावत्पर्यन्तं मण्डलन्यायाधिपस्य आध्यक्ष्ये अधुना स्थितायाः समितेः मन्दिरप्रशासनम् अनुवर्तयितुम् अधिकारः अस्ति। न्यायाधिशः यु.यु. ललित् वर्यस्य आध्यक्ष्ये आयोजितस्य संवेशनस्यैव एष निर्णयः।
     पद्मनाभस्वामिमन्दिरं राज्ञः परम्परायै दातुं व्यवस्था नास्तीति सूचयन्नेव 2011 संवत्सरे मन्दिरं सर्वकारेण स्वायत्तीकरणीयमिति उच्चन्यायालयेन आदेशो दत्तः आसीत्। एनं निर्णयं विरुध्यैव राजपरिवारः सर्वोच्चन्यायालये व्यहारं नीतवन्तः।"
https://navavani.org.in/wp/archives/13670,"ऐश्वर्या राय् बच्चन्, पुत्री आराध्या च कोविड् बाधिते।","मुम्बै- विख्यातः अभिनेता अमिताब् बच्चन् तस्य पुत्रः अभिषेक् बच्चन् च कोविड् रोगबाधया चिकित्सालयं प्रवेशितावास्ताम्। तत्पश्चात् बच्चन् वर्यस्य स्नुषा ऐश्वर्या राय् बच्चन्, पौत्री आराध्या बच्चन् च रोगबाधिते जाते।
पूर्वं द्वयोः आन्टीजन् परिशोधनायां रोगः न स्थिरीकृतः आसीत्। परन्तु स्रवपरिशोधनायाम् अधुना रोगबाधा स्थिरीकृता।"
https://navavani.org.in/wp/archives/13633,"एकस्यां दीर्घपीठिकायाम् एकः छात्रः, महाराष्ट्र राज्ये द्वयोः मण्डलयोः विद्यालयाः प्रवर्तनमारब्धाः।","मुम्बै- एकस्मिन् वर्गे १५ छात्राः इति क्रमेण महाराष्ट्र राज्ये विद्यालयाः पुनरुद्घाटिताः। मुखावरणं धृत्वा एकस्मिन् दीर्घासन्दे एकः छात्रः इति क्रमेण द्वयोः मण्डलयोः विद्यालयाः एव प्रवर्तनमारब्धाः। चन्द्रपुर् गाद्चरोलि मण्डलयोः एव विद्यालयाः प्रवर्तनमारब्धाः।
एतयोः मण्डलयोः कोविड् रेगबाधितानां संख्या न्यूना जाता इत्यतः ९,१०,१२ वर्गाणां प्रारम्भाय राज्यशिक्षाविभागः जूण्-१५ दिनाङ्के मार्गनिर्देशमदात्।
जूलै ३१ पर्यन्तं राष्ट्रे विद्यालयाः पिहिताः भवेयुरिति केन्द्रसर्वकारस्य निर्देशमस्ति। तं निर्देशं विरुध्यैव महाराष्ट्रे विद्यालयानां पुनरुद्घाटनाय निर्णयो जातः।"
https://navavani.org.in/wp/archives/13626,उच्चतरविद्यालयपरीक्षायाः फलप्रख्यापनतिथिः अग्रे गता।,"तिरुवनन्तपुरम्- केरलराज्ये उच्चतरविद्यालयीपरीक्षायाः फलप्रख्यापनम् आयामितम्। अनन्तपुर्यां त्रितलपिधाने घोषिते एव फलप्रख्यापनतिथिः आयामिता। अस्मिन् मासे दशमदिनाङ्के फलप्रख्यापनं भवेदिति पूर्वं सूचितमासीत्। परन्तु पूर्णपिधानकारणेन परीक्षामण्डलस्य अधिवेशनं न शक्यमासीत्।
     परीक्षापत्राणां मूल्यनिर्णयं सम्पूर्णमभवत्। वोकेशनल् हयर् सेकण्टरि परीक्षायाः अपि फलं दशमदिनाङ्के प्रख्यापनीयमासीत्। तदपि आयामितम्।"
https://navavani.org.in/wp/archives/13602,सचिवपदव्याः निष्कासितः शिवशङ्कर् वर्यः विरामे प्रविशति।,"तिरुवनन्तपुरम्- सूचना-तान्त्रिकविद्या सचिवः एं शिवशङ्करवर्यः विरामाय प्रार्थनामदात्। सुवर्णवहनव्यवहारे लग्नया स्वप्ना सुरेष् इति युवत्या सह सम्बन्धमारोप्य सः सचिवपदव्याः निष्कासितः आसीत्।
एतदनन्तरमेव स विरामाय प्रार्थनापत्रमदात्। षण्मासपर्यन्तं विरामं स्वीकर्तुम् अनुमत्यै एव स प्रार्थितवान्।
ऐक्य अरब् राष्ट्रव्यूहे वाणिज्यदूतकार्यालयसम्बन्धिनि व्यवहारे मुख्याभिशस्तेति सन्दिह्यमानया स्वप्ना सुरेष् इति युवत्या सह शिवशङ्करस्य अतिपरिचयः अस्तीति सूचनया बह्यः उक्तयः आसीत्। विपक्षिदलनेता रमेश् चेन्नित्तला, भा.ज.पा. राज्यस्तरीयाध्यक्षः के. सुरेन्द्रन् च मुख्यमन्त्रिणं शिवशङ्करं च तीक्ष्णरूपेण विमर्शितवन्तौ।
सुवर्णवहने लग्नानां कृते मुख्यमन्त्रिणः कार्यालयेन सम्बन्धः अस्तीति विपक्षारोपम् अभिलक्ष्यैव ऐ.टी. सचिवं स्वस्थानात् निरकासयत्।"
https://navavani.org.in/wp/archives/13585,"पूर्वलडाक् सीमां प्रति भारतम् अधिकानि सेनाङ्गानि न्ययोजयत्, उत्तरप्रदेशात् 15000 सैनिकाः।","देहली- पूर्वलडाक् सीम्नि भारतम् अधिकानि सेनाङ्गानि न्ययोजयत्। उत्तरप्रजेशात् 15000 सैनिकानाम् आगमनेन सीमायां भारतीयसैनिकानां संख्या 50000 अतीताः टि-90 विचक्रपरिवाहानभिव्याप्य सर्वे सन्नाहाः तत्र आयोजिताः। पूर्वमेव तिस्रः सेनाकक्ष्या विचक्रपरिवाहाश्य सीमायामासन्।
     गतदिने सम्पन्नायाम् उच्चतलसेनाचर्चायां स्वीकृतां समयामनुसृत्य स्वकीयान् सेनासन्नाहान् प्रत्याययितुं यदि चीना सन्नद्धः भवेत् तर्हि समानरीत्या भारतसेनायाः अपि  प्रतिनिवर्तनं भविता। तावत्पर्यन्तं सेनाविन्यासः तत्रैव तिष्ठेत्।
     निमनोन्नतप्रदेशस्थेन पर्यावरणेन सह अनुपदं समीकृत्यैव सेनाङ्गानि 14000 पदपरिमितां सीमां प्रापयत्।"
https://navavani.org.in/wp/archives/13532,राष्ट्रिय-योग्यता-प्रवेशकपरीक्षा (नीट्) सेप्तम्बर् १३ दिनाङ्के तथा मुख्य सहयोगप्रवेशकपरीक्षा (जे.ई.ई. मेयिन्) सेप्तम्बर् प्रथमतः षष्टदिनाङ्कपर्यन्तम्।,"नवदिल्ली- जूलै अन्तिमे वारे आयोजनीये जे.ई.ई., नीट् परीक्षे आयामिते। कोविड् व्यापनसाहचर्ये छात्राणां सुरक्षां परिगणय्यैव परीक्षयोः परिवर्तनं निर्णीतमिति केन्द्रीय मानवसंसाधनमन्त्री रमेश् पोख्रियाल् वर्यः अवदत्।
नीट् परीक्षा सेप्तम्बर् १३ दिनाङ्के चालयिष्यति। जे.इ.इ. परीक्षा सेप्तम्बर् १ तः ६ पर्यन्तमपि भविता। जे.इ.इ. अड्वान्स् परीक्षा सेप्तम्बर् २७ दिनाङ्के चालयिष्यति। कोविड् व्यापनमभिलक्ष्य द्वितीयवारमेव एताः परीक्षाःपरिवर्तिताः।"
https://navavani.org.in/wp/archives/13494,"अज्ञातप्रभवः कोविड् रोगः अधिकतया सूच्यते, अनन्तपुर्याम् आशङ्का वर्धते।","तिरुवनन्तपुरम्- अज्ञातप्रभवाणां कोविड्रोगिणां संख्यायां वर्धने जाते तिरुवनन्तपुरे  आशङ्का वर्धिता। नगरे नियन्त्रणानि कठिनीकृतानि। रोगावेदितेषु स्थलेषु महानगरसभायाः नेतृत्वे अणुनशीकरणप्रवर्तनानि अनुवर्तन्ते।  वञ्चियूर्, कुन्नुपुरं प्रदेशौ नियन्त्रितदेशौ करिष्यते।
    प्रभवमज्ञात्वा चतुर्णां जनानां रोगः ह्यस्तने स्थिरीकृतः आसीत्। अनेनैव आशङ्का वर्धिता। महानगरान्तर्भागे जननिबिडः साफल्यम् इति आपणसमुच्चये असं देशीयः कश्चन कर्मकरः ह्यस्तने रोगबाधितः आसीत्।
     पालयम् आपणे वीथीव्यापारः नानुमीयते। प्रथमद्वारेणैव तत्र जनान् प्रावेशयिष्यतीति अधिकृतैः सूच्यते।"
https://navavani.org.in/wp/archives/13488,"तमिल् नाटु लिग्नैट् निलये स्फोटनम्, षट् मरणानि, १७ जनाः आहताः।","नेय्वेली- तमिल् नाटुराज्ये नेय्वेली लिग्नैट् निलये सञ्जाते स्फोटने षट् जनाः मृताः। १७ जनाः आहताः। निलयस्थः कटाहः स्फोटयित्वा एव अपघातः समजायत। स्थले रक्षा प्रवर्तनानि अनुवर्तन्ते।
     तापोर्जनिलये पञ्चमे एकके एव स्फोटनं सञ्जातम्। अद्य प्रातः कर्मकराः आगत्य निलयस्य प्रवर्तनं यदा आरभन्त तदा एव कटाहः स्फोटनेन भग्नः। बहवः जनाः अधुनापि तत्र अग्निमध्यस्थाः सन्तीति सूचना अस्ति। अग्निशमनसेनाङ्गानि रक्षिणश्च समागताः।"
https://navavani.org.in/wp/archives/13480,चीनायाम् अन्यो नूतनः विषाणुः दृष्टः। एष कोरोणा विषाणोरपि मारकः इति शास्त्रज्ञाः।,"बीजिङ्-  अविश्वं मृत्युताण्डवं विधास्यन् कोरोणाविषाणुः व्याप्यमानः अस्ति। अस्य पश्चात् भीतिदः अन्यः विषाणुः चीनातः आविर्भूत इति श्रूयते। मानवेषु अत्यधिकम् आपत्करः भवति अयम्। एतावत्पर्यन्तम् अनुपलब्धः सूकरज्वरहेतुकश्च भवत्ययं विषाणुः इति चीनीयगवेषकाः वदन्ति। 2009 वर्षे विश्वे व्याप्तस्य सूकरज्वरस्य समानः आमयः  अनेन सञ्जायते। मानवेष्वपि एनं विषाणुं समपश्यदिति गवेषकाः वदन्ति।
     अथुना उपलभ्यमानं किमपि निवारकौषधम्  अस्य कृते प्रतिरोधकं न भवति। जागरूकता नास्ति चेत् अयं विषाणुः आविश्वं व्याप्यते इति गवेषकाणां सूचना अस्ति।"
https://navavani.org.in/wp/archives/13466,केरलेषु एस्.एस्.एल्.सी. परीक्षापरिणामः श्वः घोषयिष्यति।,"तिरुवनन्तपुरम्- अस्मिन् वर्षे एस्यएस्एल्.सी. परीक्षापरिणामः 30-05-2020  मध्याह्ने द्विवादने घोषयिष्यति। कैट् संस्थायाः जालपुटमभिव्याप्य बहुषु जालपुटेषु परीक्षापरिणामः उपलभ्यते। www.result.kite.kerala.gov.in इति जालपुटद्वारा तथा सफलं 2020 इति मोबैल् आप् द्वारा च परीक्षापरिणामं ज्ञातुं कैट् संस्था सौविध्यं समायोजयत्। परीक्षापरिणामः वैयक्तिकतया, विद्यालयाधिष्ठितया, शिक्षामण्डलाधिष्ठितया, च उपलभ्यते। तद्वत्  परीक्षापरिणामविशकलनं विषयाधिष्ठितमपि जालपुटेषु उपलभ्यते।
कोविड् भीत्या स्थगिता परीक्षा  मेय् मासे पुनरारब्धा। मूल्यनिर्णयश्च समयानुसारं समाप्तः। जूलै मासे एव एकादशकक्ष्यायाः कृते तथा बिरुदकक्ष्यायाः कृते च प्रवेशकार्यक्रमः आरभ्यते।"
https://navavani.org.in/wp/archives/13453,विश्वेस्मिन् कोविड् रोगिणां संख्या एककोटिपरिमिता जाता।,"वाषिङ्टण्- विश्वेस्मिन् कोरोणा विषाणुजन्या महामारी एककोटिपरिमितान् जनान् रोगिणः अकरोत्। पञ्चलक्षाधिकानां जनानां जीवहानिरपि रोगेणानेन जाता। विश्वे कोविड् व्याधिना ग्रस्ते १८४ दिने अतीते एव रोगबाधितानां संख्या एककोटिपरा जाता। एतावत्पर्यन्तं विषाणुव्यापनस्य वृद्धिरेव जायते न तु क्षयः इति विश्व-स्वास्थ्य-संस्थायाः सूचना।
चीनादेशस्य वुहान् मत्स्य-मांसापणात् उद्भूय आविश्वं जनान् परिभ्रान्तान् कुर्वन् अयं विषाणुः १८५ राष्ट्राणि अभिव्याप्य तिष्ठति।
अमेरिकायामेव रोगबाधितानां तथा मृतानां च संख्या अधिका दृश्यते। तत्र पञ्चविंशति लक्षं जनाः रोगबाधिताः १.२८ लक्षं जनाः मृताश्च सन्ति। द्वितीयस्थाने ब्रसील् राष्ट्रं तिष्ठति। तत्र १३.१५ लक्षं रोगिणः तेषु ५७१०३ जनाः मृताश्च।
रोगिणां संख्यासु तृतीयस्थाने रष्या चतुर्थस्थाने भारतं चास्ति। भारते ५.२ लक्षं जनेषु कोविड् स्थिरीकृता। १५००० जनाः मृताश्च सन्ति। दैनंदिनरोगिणां संख्यासु भारतं रष्याम् अतिक्रामति।"
https://navavani.org.in/wp/archives/13438,"केरलराज्ये षट्सु मण्डलेषु अतीवजागरूकतानि्देशः, नियनत्रणानाम् अतिलङ्घनं दण्डाय कल्पयति।","तिरुवनन्तपुरम्-  कोविड्प्रभवमज्ञातवन्तः रोगिणः केषुचिन्मण्डलेषु अधिकाः सन्ति। तिरुवनन्तपुरम्, तृशूर्, पालक्काट्, कण्णूर्, मलप्पुरम्, इत्येतानि सन्ति तानि मण्डलानि। तत्र नियन्त्रणानि कठिनानि क्रियन्ते। आपणेषु नियन्त्रितस्थानेषु च कठिना जागरूकता निर्दिष्टा।
     नियन्त्रितस्थानमभिव्याप्य तृशूर् नगरं भागिकतया पिहितं वर्तते। नियन्त्रणानि कठिनीकृतेषु स्थलेषु सेवार्थम् आरक्षिणः अथिकतया नियुक्ताः। नगरप्रदेशेषु जनसञ्चयस्थलेषु च आरक्षिणः अधिकाः विन्यस्ताः। इतः परं उपदेशः न भविष्यति, दण्डं कर्शनं कर्तुमपि आरक्षिदलाय निर्देशो दत्तः।
     आुणानि केन्द्रीकृत्य संयुक्तपरिशोधनां कर्तुं स्वास्थ्यविभागः सन्नह्यति। सामाजिकान्तरपालनं, मुखावरणधारणं  इत्यादिषु कार्कश्यं पालयिष्यति। विमानपत्तनेषु प्रतिरोधकपरीक्षां विधातुमपि निर्णयः अस्ति यत्र प्रवासिनः विना कोविड्परिशोधनमागच्छन्ति।"
https://navavani.org.in/wp/archives/13422,कोरोणा विषाणोः आक्रमणम् अनुवर्तिष्यते इति विश्व स्वास्थ्य संस्थायाः पूर्वसूचना।,"न्यूयोर्क्-  कोरोणा विषाणोः आक्रमणम् इतः परमपि अनुवर्तिष्यते इति विश्व स्वास्थ्य संस्थायाः जागरूकतानुर्देशः। पूर्णपिधाने  प्रत्यादत्ते विषाणोः व्यापनं रूक्षं स्यादिति संस्था पूर्वसूचनां ददाति। अस्मिन्नन्तरे कोविड् रोगं राजनैतिकविषयकं कर्तुं परिश्रमः अपलपनीय एवेति विश्व स्वास्थ्य संस्था सामान्यनिदेशकः डोः टेड्रोस् अदानें अवदत्।
     स्वास्थ्यमण्डले अनुभूयमाना प्रतिसन्धिः इत्यतो अधिकं सामाजिकंम् आर्थिकं राजनैतिकं च प्रतिसन्धिं प्रत्येव कोरोणा अस्मान् नयति। अस्य परिणितफलं दशाब्धानि यावत् अस्माभिः अभिमुखीकर्तव्यम् इत्यपि डो. टेड्रोस् न्यगादीत्।
     एषा विपत् लोकाः सम्भूय अभिमुखीकर्तव्या। अतः अस्ममाभिः जागरूकैः भाव्यम्। विषाणुः यावत्कालम् अत्र स्थास्यति, एतस्य उन्मूलनं साध्यं वा इत्यादिकं एतावत्पर्यन्तं नापावृतम् वर्तते।"
https://navavani.org.in/wp/archives/13400,"अद्य अन्ताराष्ट्र-योगदिवसः, विश्वस्य मूर्ध्नि योगः।","तिरुवनन्तपुरम्- सूर्यः स्वकीयं तेजः पूर्णतया प्रकाशयन् दक्षिणध्रुवं प्रति प्रयाणमारभमाणः दिवसः भवति जूण्-२१। उत्तरध्रुवे दिनस्य अधिकं दैर्घ्यमस्ति अस्मिन् दिवसे। २०१५ वर्षादारभ्य अयं दिवसः अन्ताराष्ट्र योगदिवसत्वेन आचर्यते। भारतेन विश्वाय दत्तं महत् योगदानमस्ति येगशास्त्रम्। अस्य कृते आगोलसमाजस्य अङ्गीकाररूपेण परिकल्पयितुं शक्यते ऐक्यराष्ट्रसभायाः सामान्याधिवेशने स्वीकृतः निर्णयः।
२०१४ सेप्तम्बर् २७ दिनाङ्के प्रधानमन्त्रिणा नरेन्द्रमोदिना ऐक्यराष्ट्रसभायाः सामान्याधिवेशने समर्पितः निर्देशः २०१४ डिसम्बर् ११ दिनाङ्के आयोजिते अधिवेशने अङ्गीकृतो/भवत्। १९३ अङ्गयुक्तायां सभायां १७५ अङ्गानाम् अनुमतिः अस्मै निर्णयाय अभवदिति सर्वदा अङ्कनीयं कार्यमस्ति।
व्यक्तीनाम् आत्मीयप्रगतिरेव योगस्य परमलक्ष्यम्। तथापि शारिरिकेभ्य मानसिकेभ्यश्च क्लेशेभ्य मुक्तिरपि योगद्वारा अवाप्तुं शक्यते इति पतञ्जलिमहर्षिणा प्रतिपादितम्। श्रेष्ठा आरोग्यप्रदानशैलिरूपेणैव एेक्यराष्ट्रसभा योगशास्त्रं समुपगच्छति।"
https://navavani.org.in/wp/archives/13391,"2020 वर्षस्य प्रथमं व्योमदृश्यम्, श्वः सूर्यग्रहणम्।","तिरुवनन्तपुरम्- 2020 वर्षस्य प्रथमं सूर्यग्रहणं श्वः द्रष्टुं शक्यते। प्रातः 9.15 तः सायं 3.04 पर्यन्तमेव ग्रहणं भविष्यति। विविधरीत्या आभारतं ग्रहणं दृश्यं भविष्यति।
     केरलम् अभिव्याप्य भागिकं ग्रहणमेव सम्भवति। राजस्थानं पञ्चाब्, हरियाणा, झारखण्ट् प्रभृतिषु राज्येषु केषुचित् भागेषु वलयग्रहणमेव स्यात्। गतवर्षे डिसम्बर् 26 दिनाङ्के आसीत् बृहत् सूर्यग्रहणम्।
     श्वः केरलेषु तिरुवनन्तपुरे प्रातः 10.15 वादने एव ग्रहणस्यारम्भः 11.40 वादने पारम्यावस्था तथा 1.15 वादने अवसानश्च। एवं कासरगोड् पर्यन्तं विभिन्नरीत्या ग्रहणं दृश्यं स्यात्।"
https://navavani.org.in/wp/archives/13351,मधुवाणी प्रकाशिता।,"तिरुवनन्तपुरम्- केरलीय़-सार्वजनीनशिक्षामण्डलं पूर्णतया अतितान्त्रिकरीतिमास्थिते साहचर्ये संस्कृतशिक्षणस्य श्रेष्ठतां लक्ष्यीकृत्य राज्य-शैक्षिकानुसन्धानप्रशिक्षण परिषद् सी-डिट्ट् इति संस्थायाः साहाय्येन सम्पादिता संवादपरा अङ्कीयतालिका मधुवाणीनामिका शिक्षामन्त्रिणा सी. रवीन्द्रनाथवर्येण प्रकाशिता।
प्राथमिकस्तरादारभ्य संस्कृतं पठतां छात्राणां संस्कृतपिपठिषूणाम् इतरेषां च अत्यन्तोपकारिका भवतीयम् अङ्कीयतालिका। संस्कृतशिक्षणं सरलं सरसं च कर्तुम् उद्दिश्य इयं प्रवृत्तिः।
अक्षरमालायाः आरभ्य विभक्तिपर्यन्तं संस्कृतबालपाठाः अनिमेशन् साहाय्येन संवादपरत्वेन पठितुं इयमुपकरोति।
एस्.सी.इ.आर्.टी. वेदिरायां सम्पन्ने समारोहे सार्वजनीनशिक्षासचिवः ए षाजहान् वर्यः, शिक्षा निदेशकः के. जीवन् बाबू, एस्.सी.इ.आर्.टी. निदेशकः डो. जे प्रसाद् वर्यः, सर्वशिक्षा केरला निदेशकः डो. ए.पी.कुट्टिकृष्णन्, सी.डिट्ट् प्रतिनिधिः मनोज् कृष्णन्, संस्कृतं रिसर्च् अधिकारी वी. श्रीकण्ठन् इत्येते सन्निहिताः आसन्।"
https://navavani.org.in/wp/archives/13347,अस्य वर्षस्य पुरी रथयात्रा सर्वोच्चन्यायालयेन अवष्ठम्भिता,"नवदिल्ली- कोविड् व्यापनस्य साहचर्ये पुरी जगन्नाथमन्दिरे सम्पत्स्यमाना रथयात्रा सर्वोच्चन्यायालयेन अवष्ठम्भिता। जूण् २३ दिनाङ्के रथयात्रा निश्चिता आसीत्। यदि रथयात्राम् अनुमिनोति तर्हि जगन्नाथः कुप्यते इति मुख्यन्यायाधीशः एस्.ए. बोब्डे वर्यः अभिप्रैति स्म।
रथयात्रामनुबन्ध्य विंशति दिनानि यावत् विशेषकार्यक्रमाः वर्तन्ते। मन्दिरान्तर्भागे धार्मिककार्यक्रमम् आयोजयितुम् अनुमतिः दातव्या इति सोलिसिट्टर् जनरल् तुषार् मेत्ता वर्यः प्रार्थयत्। परं धर्मसम्बन्धिनि कार्यक्रमे किं भवेत् इति नूनं ज्ञायते इति मुख्यन्यायाधीशः अवदत्।
     ओडीषायाः इतरभागेष्वपि रथयात्रां स्थगयितुं न्यायालयः ओडीषासर्वकारं निरदिशत्।"
https://navavani.org.in/wp/archives/13343,"वृत्तिसाध्यतां प्रवर्धयितुं नूतना परियोजना प्रधानमन्त्रिणा घोषिता, व्ययः50000 कोटि रूप्यकाणि।","तिरुवनन्तपुरम्- ग्रामेषु नूतनां वृत्तिसाध्यतां संवर्धयितुं केन्द्रसर्वकारस्य नूतना परियोजना आरभ्यते। गरीब् कल्याण् रोज्गार् योजना इति पद्धतिः प्रधानमन्त्री नरेन्द्रमोदी वर्यः 20 दिनाङ्के उद्घाटयिष्यति। षट्सु राज्येषु 116 मण्डलेषु 125 दिनानि यावत् प्रवर्तमाना रचनापद्धतिरस्तायम्। 50000 कोटिरूप्यकाणां व्ययं प्रतीक्ष्यमाणया परियोजनया पश्चात्तलविकासस्य वृत्तिसाध्यतायाश्च दृढीकरणमेवोद्दिश्यते।
इतरराज्येभ्य प्रतिनिवृत्तमानानां कर्मकराणां तता ग्रामीणानां च कृते इयं पद्धतिः। बिहार् मुख्यमन्त्रिणः  नितीष् कुमार् वर्यस्य तता उपमुख्यमन्त्रिणः सुसील् कुमार् मोदी वर्यस्य च सान्निध्ये 20 दिनाङ्के प्रातः 11 वादने वीडियो द्वारा एव प्रधानमन्त्री उद्घाटयिष्यति।
     बिहारे खगारिया मण्डले तेलिहार् ग्रामे एव पद्धतेरारम्भः। विविधानि 25 निर्माणप्रवर्तनानि 125 दिनेन परिसमाप्यन्ते।"
https://navavani.org.in/wp/archives/13336,"भारत-चीना सीम्नि सङ्घर्षः, त्रयाणां सैनिकानां वीरमृत्युः।","नवदिल्ली- भारत-चीना सीमायां संजाते सङ्घर्षे त्रयाणां भारतीयसैनिकानां वीरमृत्युः अभवदिति आवेदनम्। चतुर्णां चीीनासैनिकानां मरणमपि आवेदितम्। उभयोरपि सेनयोः पञ्चसैनिकाः मृताः इत्यपि सूचना अस्ति। परं एषा सूचना न स्थिरीकृता।
     अस्मिन्नन्तरे एतां घटनामधिकृत्य किमपि न जानाति इति चीनीविदेशमन्त्रालयः असूचयत्। उभयोः राष्ट्रयोः मिथः सङ्घर्षः मासैः अनुवर्तमानः आसीत्। समस्यापरिहारार्थं सैनिकाधिकारिभिः सोमवासरेपि मिथः चर्चा कृता आसीत्। परन्तु चर्चा विफला जाता। अस्मिन्न्न्तरे एव सोमवासरे रात्रौ सङ्घर्षः समजायत। गल्वानस्थे14तमे शिबिरे होट्स्प्रिङस्थे 15, 16 शिबिरयोः एव सङ्घर्षः ्र् अनुवर्तते।
     1975 वर्षस्यानन्तरं  पुनः प्रथमवारमेव भारत-चीना सङ्घर्षे जैनिकाना जीवहानिः सञ्जाता। स्थितिगतीनामवलोकनार्थं सुरक्षामन्त्री राजनाथसिंहः तथा विदेशमन्त्री  एस् जय् शङ्कर् च चर्चामकरुताम्। चर्चायां संयुक्तसेनामेधावी तथा त्रयाणां सेनानां नायकाश्च भागम् अभजन्।"
https://navavani.org.in/wp/archives/13305,"विक्टेर्स् जालाधारितकक्ष्या, द्वितीयसोपाने सोमवासरादारभ्य कक्ष्यासम्प्रेषणम्।","तिरुवनन्तपुरम्- केरलेषु छाप्राणां कृते विक्टेर्स् इति प्रणालीद्वारा आयोजातायाः जालाधारितकक्ष्यायाः द्वितीयसोपानं सोमवासरात् प्रभृति प्रचलति। कक्ष्याणां समयसारिणी निश्चितपूर्वाणि सन्ति इति शिक्षाविभागाधिकारिभिः निगदितम्। अपि ट राज्ये दूरदर्शकरहितानि 4000 गृहाणि सन्ति तेषु दिनद्वयाभ्यन्तरे दूरदर्शकं प्रापयिष्यति इति शिक्षामन्त्रालयस्य सूचना लब्धा।
        अस्यां प्रणाल्यां जूण् प्रथमवारे एकैव पाठभागः सम्प्रेषितः आसीत्। अधिजालिकाध्यापनस्य प्रथमसोपाने प्रेक्षकेभ्यो महत् प्रतिकरणमपि लब्धमासीत्।
     द्वितीयसोपाने अरबी उर्दू संस्कृतं कक्ष्यापि भविता। एताः जूण् 15 तः सम्प्रेषिताः भविष्यन्ति। इतरभाषाविषयाणां   कैरल्यामपि विशदीकरणं भविष्यति।"
https://navavani.org.in/wp/archives/13300,"कोविड्- १९, राष्ट्रे दिवसेनैकेन९९९६ जनानां कोविड् बाधा, मरणानि ३५७।","नवदिल्ली- राष्ट्रे कोरोणा विषाणुबाधितानां संख्या अनुदिनं प्रवर्धते। गते २४ होराभ्यन्तरे ९९९६ जनेषु कोविड् स्थिरीकृता। राष्ट्रे आहत्य कोविड् रोगिणां संख्या २,८६,५७६ जाता। तद्वत् गते २४ होराभ्यन्तरे ३५७ मरणान्यपि आवेदितानि।
विषाणुबाधितानां संख्या इतःपर्यन्तं जातेषु उन्नता भवति गते २४ होराभ्यन्तरे। ह्यस्तने मृतान् ३५७ जनान् अन्तर्भूय आहत्य मृतानां संख्या ८१०२ जाता।
राष्ट्रे रेगमुक्तानां संख्या चिकित्सायां वर्तमानानपेक्ष्य अघिका इत्येतत् कार्यं आश्वासदायकमस्ति। अधुना १३७४४८ जनाः चिकित्सायां वर्तन्ते परं १४१०२९ जनाः रोगान्मुक्तिमवापुः।
महाराष्ट्रे रोगबाधिताः आहत्य ९४०४१ जाता,३४३८ जनाः मृताश्च । गुजरात्, दिल्लीप्रभृतिषु राज्येषु रुग्णानां मृतानां च संख्या अनुदिनं प्रवर्धमाना दृश्यन्ते।"
https://navavani.org.in/wp/archives/13262,छात्राणाम् अध्ययनेन सह वृत्तिरपि। परियोजना अस्मिन् वर्षे प्रवर्तते।,"छात्राणाम् अध्ययनेन सह वृत्तिरपि। परियोजना अस्मिन् वर्षे प्रवर्तते।
तिरुवनन्तपुरम्- इतः परं छात्राः अध्ययनेन सह कर्म कर्तुमपि प्रभवन्ति। केरलसर्वकारस्य परियोजना-अध्ययनेन सार्धं वृत्तिरपि- अस्मिन् वर्षे प्रवृत्तिपथमानीयते। परियोजनायाः रूपरेखा सज्जा भवतीति मुख्यमन्त्री पिणरायि विजयन् वर्यः अवदत्। पूर्वं मुख्यमन्त्रिणा छात्रसंघनेतृभिःसाकं कृतायां चर्चायां रूपवत्कृतः आशय एव याथार्थ्यं प्राप्नोति।
२००४ तमे वर्षे विश्वविद्यालयानुदानायोगेन घोषिता इयं पद्धतिः प्रमुखैः विश्वविद्यालयैः प्रवृत्तिपथमानीता। २०१७ तमे वर्षे अखिल भारतीय तान्त्रिकशिक्षा समित्या तथा अखिलभारतीय तान्त्रिकशिक्षा प्रबन्धनसमित्या च एषा परियोजना घोषिता आसीत्। अत एव मुख्यमन्त्रिणः निर्देशानुसारं केरलराज्ये अपि पद्धतेः क्रियान्वयनाय सन्नाहः आरब्धः। अस्याः पद्धतेः रीतिः, छात्रेभ्यो दीयमानं वेतनम् इत्यादिविषये सर्वकारनिर्णयः भविता।
पद्धतेरस्याः क्रियन्वयनायैव कलाशालासु अध्ययनवेला प्रातः ८.३० तः मध्याह्ने १.३० पर्यन्तं परिवर्तयितुं निर्णयो जातः।"
https://navavani.org.in/wp/archives/13253,राष्ट्रे विद्यालयानां कलालयानां च अपावरणम् आगस्त् १५ दिनाङ्कानन्तरं भवेदिति मन्त्री रमेॆश् पोख्रियाल् वर्यः।,"नवदिल्ली- कोरोणा विषाणोः भूमिकायां सम्पूर्णपिधानस्यायोजनेन पिहितानां विद्यालयानां कलालयानां च अपावरणम् तत्र अध्यापनं च अस्मिन् वर्षे आगस्त् १५ दिनाङ्कादूर्ध्वं भवेत् इति केन्द्रीय-मानवसंसाधनमन्त्री रमेश् पोख्रियाल् वर्यः असूचयत्। जूण् तृतीये दिनाङ्के बी.बी.सी. नालिकायाः कृते दत्ते साक्षात्कारे एव मन्त्रिणः एषा सूचना अस्ति।
सम्पूर्णपिधानस्य भागत्वेन मार्च् १६ दिनाङ्के एव राष्ट्रे विद्यालयाः कलालयाश्च पिहिताः अभवन्। ३३ कोटिपरिमिताः छात्राः एव विद्यालयानाम् अपावरणं प्रतीक्ष्य तिष्ठन्ति।
आगस्त १५ दिनाङ्कात् प्रागेव सी.बी.एस्.ई. ऐ.सी.एस्.ई. परीक्षाणां चालनं भविता। जूलै प्रथमतः पञ्चदशदिनाङ्कं यावत् सी.बी.एस्.इ. तथा जूलै प्रथमतः द्वादशपर्यन्तं ऐ.सी.एस्.ई. परीक्षा च आयोजयिॆष्यति। परीक्षाफलप्रख्यापनमपि विद्यालयप्रारम्भात् पूर्वमेव भवेत्।"
https://navavani.org.in/wp/archives/13231,कोविड् प्रतिरोधकं वानरेषु परीक्षितुम् अनुमतिः।,"पूणे- वानरेषु कोविड् प्रतिरोधकं परीक्षितुं पूणे विषाण्वनुसन्धानसंस्थानाय अनुमतिः लब्धा। महाराष्ट्र वनविभाग एव अस्मिन् विषये संस्थानाय अनुमतिमदात्। अतः एतदर्थं त्रिंशत् वानरान् वनात् गृहीतुं संस्था निरणयत्।
पूणास्थात् वदगाव् वनादेव वानरान् गृहीष्यति। त्रिचतुरवयस्कान् वानरानेव परीक्षणार्थमुपयुज्यन्ते।
पूर्वम् अमेरिकायां राष्ट्रिय स्वास्थ्य संस्थाने, ब्रिट्टने ओक्स्फोर्ड् विश्वविद्यालये च वानरेषु कोविड् परीक्षणं कृकमासीत्। परन्तु परीक्षणसमये एतेषु विषाणुबाधा सञ्जाता इत्यावेदितम्।"
https://navavani.org.in/wp/archives/13198,संस्कृताध्यापकसंघस्य नेतृत्वे जालाधारितकक्ष्या,"तिरुवनन्तपुरम्- केरल-संस्कृताध्यापक-फेडरेशन् इति शिक्षकसंघस्य नेतृत्वे संस्कृतकक्ष्यायाः परिपालनाय जालाधारिककक्ष्या प्रवृत्तिपथमानीता। प्रथमकक्ष्यातः दशमकक्ष्यापर्यन्तं प्रत्येककक्ष्यायाः विशदांशः www.kstfedu.org इति जालपुटे उपलभ्यते।
जालपुटे पाठपुस्तकानि, जालाधारितकक्ष्या, अधिकविस्तरांशः, अनुबन्धप्रवर्तनानि, प्रवृत्तिपुटानि, अभ्यासपुस्तकानि, चित्राणि, चलनचित्राणि, चोद्यावलिश्च क्रमशः वर्तन्ते। छात्राणां इच्छानुसारं कक्ष्यां चेतुमवकाशः अत्र वर्तते।"
https://navavani.org.in/wp/archives/13191,विश्वः जोर्ज् फ्लोय्ट् वर्याय मुक्तिमदात्। देहसंस्कारः विहितः।,"मियामि- वर्णविद्वेषस्य फलत्वेन अमेरिकादेशे आरक्षिणः मर्दनेन व्यापादितस्य जोर्ज् फ्लोय्ट् वर्यस्य देहसंस्कार विधयः सम्पन्नाः। मिन्नेसोट्टा नगरे एव तस्य अन्तिमसंस्कारो विहितः। गुरुवासरे रात्रावारभ्य सहस्रशो जनाः तस्मै आदराञ्जलिमर्पयितुं तत्र समायाताः।
अद्यत्वेन मम ज्येष्ठः आपृछते। तथापि फ्लोय्ट् इति नामधेयः सर्वकालं स्थास्यते इति फ्लोय्ट् वर्यस्य सोदरः टोरन्स् फ्लोय्ट् अवदत्। सहस्रशानां मनस्सु ज्येष्ठः स्थानमलभत इत्यपि स अवदत्।
अस्मिन्नवसरे कृष्णवर्णीयानां प्रति आरक्षिणाम् आक्रमणे अमेरिकायां प्रतिषेधम् अनुवर्तते। मम श्वासः प्रतिरुध्यते इति जोर्ज् फ्लोय्ट् वर्यस्य अन्तिमवतनं मुद्रावाक्यत्वेन स्वीकृत्यैव प्रतिषेधः। गतेन एकसप्ताहेन ट्रम्प् वर्यं विरुध्य अमेरिकायां प्रतिषेधः शक्तरूपेण प्रचलति।"
https://navavani.org.in/wp/archives/13189,सद्यस्ककक्ष्यापरिचयः एकसप्ताहपर्यन्तम् अनुवर्तते।,"तिरुवनन्तपुरम्- केरलराज्ये विद्यालयीयछात्राणां कृते आयोजितायाः अधिजालिककक्ष्यायाः परिचयप्रवर्तनम् एकसप्ताहावधिकं कालम् अनुवर्तिष्यते। मुख्यमन्त्रिणः आध्यक्ष्ये आयोजिते मन्त्रिमण्डलाधिवेशने एवायं निर्णयः। परिचयप्रवर्तनान्तरे दोषाणां परिहारः भवेत्। एतासां कक्ष्याणां पुनःसम्प्रेषणमपि भविता।
जूण् प्रथमे दिनाङ्के आरब्धा कक्ष्या एकसप्ताहपर्यन्तं परिचयरूपेण भवेदिति पूर्वमेव निश्चितमासीत्। राज्ये द्विलक्षाधिकानां छात्राणां सद्यस्कसेवासौविध्यं नास्तीति अवगते तादृशदोषाणां परिहाराय परिचयप्रवर्तनम् एकसप्ताहावधिकं कालम् आयामितुं निर्णयो जातः।
अस्मिन् काले आयोजितायाः कक्ष्यायाः पुनःसम्प्रेषणमपि भविष्यति। कक्ष्या कस्यापि कृते अप्राप्या न स्यादिति बुध्या एव पुनःसम्प्रेषणम्। सौविध्यराहित्यकारणात् राज्ये एका छात्रा आत्माहूतिं कृतवती। अस्मिन् साहचर्ये एव एष निर्णयः स्वीकृतः।"
https://navavani.org.in/wp/archives/13185,मार्जारशाबकानां वानरस्य च कथां वदन्ती ताररूपेण सायिश्वेता।,"वटकरा- मार्जारशाबकानां वानरस्य च कथया छात्राणां प्रियङ्करी अभवत् सायिश्वेता नामिका अध्यापिका। सोमवासरे सद्यस्कसेवाद्वारा विद्यारम्भं विधास्यन्ती प्रथमकक्ष्याछात्राणां कृते विक्टेर्स चानल् द्वारा एव सा कक्ष्यां गृहीतवती। वटकरा पुरमेरी मुतुवटत्तूर् वी.वी,एल्.पी. विद्यालये अध्यापिका भवति सायिश्वेता।
अध्यापने केवलम् एकवर्षीयः अनुभव एव तस्या अस्ति। तथापि अवतारणं श्रेष्ठमासीत्। अत एव बालकानां रक्षाकर्तृणां च मनांसि सा हठादाचकर्ष। सा छात्राणां पुरतो स्थित्वा एक कक्ष्यां प्रचालयतीति प्रतीतिः गृहेषु सर्वेषां मनसि जाता।"
https://navavani.org.in/wp/archives/13178,"केरलेषु अद्य प्रभृति नूतना शिक्षारीतिः, कक्ष्याध्ययनस्य स्थाने गृहे स्थित्वा सद्यस्कसेवाद्वारा अध्ययनम्।","तिरुवनन्तपुरम्- कोविड् प्रतिरोधाय सम्पर्कराहित्यस्य भूमिकायां केरलेषु छात्राणाम् अध्ययनं गृहे एव सञ्चालयितुम् उद्यमः पुरो गच्छति। परम्परागतरीत्या अध्यापनं विदधन्ति स्थापनानि नूतनाध्यापनरीतिं परीक्षितुं निर्बद्धानि सन्ति।
     सद्यस्कसेवाद्वारा अध्ययनं यद्यपि प्राथमिक-माध्यमिककक्ष्यासु पूर्णविजयप्रदं न भवति तथापि सन्निग्धे अस्मिन् कालघट्टे मगर्गान्तरं नास्तीति अधुना सद्यस्कपठनं संगतं वर्तते। सद्यस्कसेवा पठनं कक्ष्यापठनं च संयोज्य एकां सङ्कररीतिमायोजयितुं निदानमपि भवति अयं सन्नाहः।
     केरलसर्वकारस्य कैट् इति सूचना-तान्त्रिकविद्या संस्थायाः नेतृत्वे विक्टेर्स् इति नालिकाद्वारा पृथक् समयसारिणीमनुसृत्य प्रथमतः द्वादशपर्यन्तं कक्ष्यायाः छात्राः गृहे एव तेषां अध्ययनं प्रारभन्ते। भारते इदम्प्रथमतया एषा रीतिः केरलेष्वेव आयोज्यते इति विशेषता अप्यस्ति।"
https://navavani.org.in/wp/archives/13163,एम्.पी. वीरेन्द्रकुमार् वर्यः निर्यातः।,"कोषिक्कोट्- समाजवादी दलस्य वरिष्ठः नेता, चिन्तकः, ग्रन्थकारः, सांस्कृतिकरंगे लब्धप्रतिष्ठः, राज्यसभासदस्यश्च एम्.पी. वीरेन्द्रकुमार् वर्यः दिवंगतः। गुरुवासरे रात्रौ ११.३० वादने कोषिक्कोट् देशे आसीदस्य अन्त्यम्। हृदयाघात एव मृत्युकारणम्। स ८४ वयस्कः आसात्।
बहुकालं यावत् जनतादलस्य राज्यस्तरीयाध्यक्षपदवीम् अयमलञ्चकार। कोषिक्कोट् मण्डलात् लोकसभासदस्यत्वेन जितः अयं केन्द्रियमन्त्रिपदवीमपि निरवहत्। केरलीय विधानसभायां १९८७ तमे वर्षे अयं सदस्यत्वेन चितः तदानीं वनं विभागस्य मन्त्री अपि आसीत्।
१९३६ जूलै २२ दिनाङ्के वयलाट् मण्डलस्थे कल्पट्टा देशे भूजातः अयं तत्र प्राथमिकशिक्षासमाप्त्यनन्तरं कोषिक्कोट् सामूतिरिकलालयात् स्नातकपरीक्षामुत्तीर्णः अभवत्। ततः मदिराशि विश्वविद्यालयात् तत्त्वशास्त्रे स्नातकोत्तरबिरुदमवाप्य अमेरिक्का सिन्सिनाट्टी विश्वविद्यालयात् एम्.बी.ए. बिरुदमपि सम्पादितवान्।
अनन्तरं समाजवादप्रस्थाने समाकृष्टः अयं तत्र लब्धप्रतिष्ठः अभवत्। तस्य वामपक्षीयं मनः बहूनां राजनैतिकघटनानां निदानमभवत्। १९७९ तमे वर्षे मातृभूमी कैरलीदैनिक्याः प्रबन्धकसम्पादकपदव्याम् अयं नियुक्तः। तत्रापि शोभायमानं प्रवर्तनम् अनेन कृतम्।
अनेन बहवः साहित्यग्रन्थाः विरचिताः। हैमवतभूविल् इति सञ्चारसाहित्यकृतिः नितरां प्रसिद्धा जाता। १९९१ तः २०१४ पर्यन्तं बहवः साहित्यपुरस्काराः अनेन प्राप्ताः। अस्य प्रभाषणं साहित्य सांस्कृतिकमण्डले प्रसिद्धं भवति।
अस्य भौतिकदेहस्य संस्कारकर्म शुक्रवासरे कल्पट्टा देशे भविष्यति।"
https://navavani.org.in/wp/archives/13161,कस्मिन्नपि विद्यालये अध्ययनशुल्कं न प्रवर्धयेत्। अध्ययनरीतिः क्रमीकरणीया- मुख्यमन्त्री।,"तिरुवनन्तपुरम्- अस्मिन् साहचर्ये राज्ये कोsपि विद्यालयः शुल्कवर्धनाय न यतताम् इति मुख्यमन्त्री पिणरायि विजयन् वर्यः अवदत्। अस्मिन् विपत्काले छात्रान् रक्षाकर्तृृन् च दुष्करावस्थायां मा पातयेत् इत्यपि वार्ताहरमेलने स अवदत्।
नूतने साहचर्ये तदनुसारेण पछनरीतिः क्रमीकरणीया। एतत्कर्म एव शिक्षामण्डले अवश्यकरणीयम् भवति। निजीयविद्यालयेष्वपि एषा रीतिः अनुवर्तनीया।
वृत्तिनष्टेन आयस्य न्यूनता अस्ति। तदानीं जनानाम् साहाय्यम् अवश्यं करणीयम्। तेषां शिरसि लग्नस्य भारस्य लघूकरणमेव अस्माकं लक्ष्यं भवेत्। एतस्मिन्नवसरे शुल्कप्रवर्धनादिषु कर्मसु विद्यालयाधिकारिणां व्यापारः न प्रोत्साहनीयः।"
https://navavani.org.in/wp/archives/13156,"दिल्ली तुग्लाक्काबादे आवासश्रेण्यां महती अग्निबाधा, १५०० कुटीराणि दग्धानि।","नवदिल्ली- तुग्लक्काबादस्थायाम् आवासश्रेण्यां सोमवासरे रात्रौ सञ्जातायाम् अग्निबाधायां १५०० परिमितानि कुटीराणि दग्धानि अभवन्। अर्धरात्रौ १२.५० वादने एव अग्निबाधा सञ्जाता।
२८ अग्निशमनोपकरणानि उपयुज्य हाराः परिमितं परिश्रमं कृत्वा प्रातः ३.४० वादने एव अग्निबाधा नियन्त्रणाधीता अभवत्। तत्र वसन्तः जनाः निद्रां कुर्वाणाः आसन्। झटित्येव आरक्षिणः अग्निशमनदलीयाश्च सर्वान् तान् ततः निरकासयन्।
१५०० कुटीराणां नाशेन एकरात्रावधिकेन कालेन सहस्रपरिमिताः जनाः आवासरहिताः अभवन्। कोपि मृत्युं प्रापेति आवेदितम्। दिल्लि सर्वकारः नष्टानां वस्तुनां गणनां कुर्वन्नस्ति।"
https://navavani.org.in/wp/archives/13139,चन्द्रमण्डले कुजमण्डले च मानवं प्रेषयितुं नासा सन्नह्यति। अनुसन्धानार्थं जनान् मार्गयति,"वाषिङ्टण्- चन्द्रे कुजे च अनुसन्धानं कर्तुं नासा जनान् मार्गयति। अष्टमासावधिकम् एकान्ते वासयन्नेव नासा एतेषु अनुसन्धानं करोति। रष्यायां सज्जीकृते एकान्तवासकेन्द्रे अष्टमासं वासयन्नेव पठनं करोति।
मोस्को नगरे सज्जीक्रियमाणे एकान्तवासकेन्द्रे कुजग्रहसमानं साहचर्यं सज्जीकरिष्यति। अपि च विविधेभ्यः राष्ट्रेभ्यः अागतानेवात्र प्रवेशयति।
आङ्गल-रष्यन् भाषासु प्रवीणाः ३० – ५५ वयःपरिमिताः एं.एस्.सी. पि.एच्.डी. बिरुदधारिण एव योग्याः भवन्ति।"
https://navavani.org.in/wp/archives/13132,पाकिस्ताने कराच्ची समीपे विमानापघातः।,"इस्लामाबाद्- पाकिस्ताने लाहोर् नगरात् कराच्चीं गच्छत् विमानं ९१ यात्रिकैः सप्तकर्मकरैः च साकं कराच्ची विमानपत्तनसमीपे भङ्क्त्वा न्यपतत्। पाकिस्तान् इन्टर्नाषणल् एयर्लैन्स् संस्थायाः ए ३२० विमानमेव पतितम्।
लाहोर् तः कराच्चीं आगच्छत् विमानं कराच्ची विमानपत्तने अवतरणात् ईषन्निमेषात् प्रागेव अपघाते पतितम्। विमानपत्तनस्य समीपे जिन्ना गार्डन् इति जनवासकेन्द्रे एव विमानं पतितम्। समीपस्थेभ्य प्रासादेभ्यः विमानावशिष्टेभ्यः च धूमपटलानि उद्गच्छन्ति द्रष्टुं शक्यन्ते। अपघाकमधिकृत्य अधिकानि विवरणानि अधुना न लभ्यन्ते।"
https://navavani.org.in/wp/archives/13117,कोविड् प्रतिरोधे केरलीयप्रतिरूपम्- बी.बी.सी. प्रणाल्याम् अतिथिरूपेण स्वास्थ्यमन्त्री के.के. शैलजा,"तिरुवनन्तपुरम्- कोविड् प्रतिरोधे केरलेन आर्जितं श्रेष्ठत्वं बी.बी.सी. प्रणाल्या सह अभ्युपेत्य स्वास्थ्यमन्त्री के.के. शैलजावर्या अभाषत। सोमवासरे रात्रौ नववादने बी.बी.सी वेर्लड् मध्ये अतिथिरूपेण मन्त्रिणी आगता। पञ्चनिमेषपर्यन्तं साक्षात्कारं तिरुवनन्तपुरात् सततं सम्प्रेषणमकरोत्।
चीनायां वुहाने यदा रुग्णाः आवेदिताः तदैव केरलराज्ये अपि नियन्त्रणशृङ्खलामुद्घाट्य सज्जता आयोजिता। ततः रोगनिर्णयाय उपकरणानि सज्जीकृतानि। बहिर्देशादागम्यमानान् निरीक्षितुं विमानपत्तने नौकानिस्थाने वीथ्यां च सौविध्यानि सज्जीकृतानि इति मन्त्रिणी अवदत्।
रोगलक्षणानि प्रकटितान् जनान् विशेषनिरीक्षणे अवासयत्। स्रवपरिशोधनानन्तरं रोगे स्थिरीकृते तान् चिकित्सालयं प्रावेशयत्। एषा एव रीतिः अत्र आयोजिता इति सा अवदत्।"
https://navavani.org.in/wp/archives/13100,"उम्पुन् चक्रवातः शक्तिं प्राप्नोति, केरले ११ मण्डलेषु महती वृष्टिः तथा वातश्च भविष्यति।","तिरुवनन्तपुरम्- वंगसमुद्रे रूपं प्राप्तः न्यूनमर्दः शक्तिं प्राप्य चक्रवातरूपेण परिवृते साहचर्ये केरलदेशे सवाता महावृष्टिः भविष्यतीति केन्द्र वातावरणविभागः असूचयत्। आगामिनिषु होरासु केरले ११ मण्डलेषु सौदामिन्या वातेन च युक्ता वृष्टिः भविष्यतीति सूचना। वातस्य वेगः प्रतिहोरं ४० कि.मी. भविता। वंगसमुद्रे रूपं प्राप्तः उम्पुन् नामकः चक्रवातः आगामिनिषु षड्होरासु अतितीव्रः भविष्यति।
श्वः प्रातःकालेन चक्रवातः उग्ररूपं प्राप्स्यति। अधुना ओडीषासमीपस्थात् पारद्वीपात् ९९० कि.मी. दूरे एव चक्रवातस्य सञ्चारपथः। एषः बंगाल् ओडीषा तीरं अचिरेण प्राप्स्यति। चक्रवातस्य अतितीव्रत्वे प्रतिहोरं २०० कि.मी. वेगं प्राप्तुं साध्यता अस्ति।
कुजवासरे रात्रौ एष वातः भारततीरे घोररूपेण आगमिष्यति। मत्स्यकर्मकराः समुद्रं मा गच्छत इति जाग्रतानिर्देशः घोषितः। केरलं चक्रवातस्य सञ्चारपथे नास्ति। तथापि तत्प्रभावेण अतितीव्रा वृष्टिः अत्र भविष्यति।"
https://navavani.org.in/wp/archives/13091,"सी.बी.एस्.इ. १०,१२ कक्ष्यायाः परीक्षाक्रमः १८ दिनाङ्के घोषयिष्यति।","नवदिल्ली- कोविड्-१९ व्यापनकारणात् परिवर्तितायाः सी.बी.एस्.इ. १०,१२ कक्ष्यायापरीक्षायाः क्रमः अस्मिन् मासे १८ दिनाङ्के घोषयिष्यति इति सी.बी.एस्.इ. असूचयत्। परिवर्तितः दिनाङ्कः शनिवासरे घोषिता इति केन्द्र- मानवविभवशेषिमन्त्री रमेष् पोक्रियाल् ट्विट्टर् द्वारा असूचयतासीत्।
परन्तु परीक्षासञ्चालनार्थं काश्चन साङ्केतिकसज्जता करणीया आसीत् । अत एव प्रख्यापनं विलम्बितमिति सी.बी.एस्.सी असूचयत्। जूलै प्रथमतः १५ पर्यन्तं परीक्षाचालनं भविष्यतीति पूर्वं निश्चितमासीत्। उपरिपठनाय निर्णायकेषु २९ विषयेष्वेव परीक्षा भविष्यति।"
https://navavani.org.in/wp/archives/13084,नियतकक्ष्यासदृशम् अधिजालिकपठनमपि। रूपरेखा अर्धहोरावधिकी।,"तिरुवनन्तपुरम्- अस्मिन् वर्षे जूण् प्रथमदिने नियतप्रवेशोत्सवः न भविष्यति। परं कक्ष्यासमयः प्रातः नववादनात् सायं चतनर्वादनपर्यन्तं भविष्यति। जूण् प्रथमदिनादारभ्य अधिजालिककक्ष्या प्रतिसन्धिसन्तरणाय छात्राणाम् उत्प्रेरकः स्यात्।
प्रथमकक्ष्यायाम् एकादशकक्ष्यायां च नूतनप्रवेशो भवतीत्यतः एते कक्ष्ये विहायैव अधिजालिकपठनानि आयोज्यन्ते। सप्तान्तरसमन्वितायां रीत्यां कक्ष्या न भविता। प्रथमान्तरं पञ्चमकक्ष्यायाः कृते चेत् द्वितीयमन्तरं षष्ठकक्ष्यायाः कृते इति क्रमेण नववादनात् चतुर्वादनपर्यन्तं विविधवर्गाणां कक्ष्या भविष्यति। पृथक् चिताः कक्ष्याः रात्रौ पुनरपि द्रष्टुं शक्यन्ते।
अधिजाविकरक्ष्या राज्यस्तरीया इत्यतः ४५ निमेष इति व्यवस्था नास्ति। रूपरेखानुसापम् अर्धहोरावधिकः समय एव एकस्य विषयस्य कृते निश्चितः वर्तते।"
https://navavani.org.in/wp/archives/13074,"एस्.एस्.एल्.सी.,हयर् सेकन्टरी परीक्षाणां समयक्रमः घोषितः।","तिरुवनन्तपुरम्- राज्ये एस्.एस्.एल्.सी., हयर् सेकन्टरी वोकेशनल् हयर् सेकन्टरी परीक्षाणां समयक्रमः घोषितः। प्लस्-टु परीक्षा प्रातः, एस्.एस्.एल्.सी परीक्षा मध्याह्नादूर्ध्वं च इति निश्चितम्। मेय् २६तः ३० पर्यन्तं परीक्षामायोजयितुमेव शिक्षाविभागः रूपकल्पनाम् अकरोत्।
एस्.एस्.एल्.सी. परीक्षा त्रयाणां विषयाणां कृते, हयर् सेकन्टरी चतुर्णां विषयाणां कृते तथा वी.एच्.एस्.सी. पञ्चानां विषयाणां च कृते परीक्षाः निश्चिताः।
सामाजिकान्तरं पालयित्वा एव आसन्दानां क्रमीकरणं भविष्यति। इतरस्थलेषु समलग्नानां कृते तत्र परीक्षां लेखितुमपि व्यवस्था कृता अस्ति।"
https://navavani.org.in/wp/archives/13069,"राष्ट्रमुद्धर्तुं २० लक्षं कोटिरूप्यकाणाम् आर्थिकाचयः, पूर्णपिधानं चतुर्थक्षणम्","नवदिल्ली- केविड्-१९ भूमिकायाम् आर्थिकप्रतिसन्धौ निमग्नं राष्ट्रम् उद्धर्तुं २० लक्षं केटि रूप्यकाणां आर्थिकाचयेन सह केन्द्रसर्वकारः। आत्मनिर्भर भारत अभियान् इत्येव अस्याः पद्धतेः नाम। राष्ट्रे समस्तानां रंगानाम् उत्तेजनाय अयम् आचयः। कृषकाः कर्मकराः लधूद्योगसंरम्भकाश्च अस्याः पद्धतेः गुणभोक्तारः इति प्रधानमन्त्री नरेन्द्रमोदी वर्यः अवदत्।
राष्ट्रस्थाः मुख्याः रंगाः कोविड् रोगस्य साहचर्येण बाधिताः इत्यतः अमुमाचयम् प्राख्यापयत्।
राष्ट्रस्था आर्थिकव्यवस्था आधारसौविध्यं तान्त्रिकविद्या सामाजिकवैविध्यं उत्पादनवितरणशृङ्घला च अस्माकं स्वयंपर्याप्ततायाः स्थूणाः भवन्ति।
सम्पूर्णपिधानस्य चतुर्थं सत्रं भविष्यति। तत्र राज्यानां पृथक् समाश्वासनियमश्च भविता।"
https://navavani.org.in/wp/archives/13060,पिधाननियमाननुसृत्य अध्ययनवर्षस्य आरम्भाय शिक्षाविभागस्य सन्नाहः।,"तिरुवनन्तपुरम्- पिधाननियमान् परिपाल्य अध्ययनवर्षस्य प्रारम्भाय शिक्षाविभागः सन्नद्धो भवति। एतदर्थम् अध्यापकान् सज्जान् कर्तुम् अधिजालप्रशिक्षणपद्धतिः गुरुवासरे आरप्स्यते इति शिक्षामन्त्री प्रोफ. सी. रवीन्द्रनाथः अब्रवीत्। विक्टेर्स् इति नालिकाद्वारा तथा अधिजालद्वारा च प्रशिक्षणं भविता।
कोविड् रोगः तदनुबन्ध्य पिधानं च शिक्षामण्डलं शिथिलमकरोत्। नूतनाध्ययनवर्षस्य आरम्भविषये व्यक्तता नास्ति। तथापि आधुनिकतान्त्रिकविद्यामुपयुज्य अध्ययनं विघ्नरहितं कर्तुमेव उद्यम इति शिक्षामन्त्री अवदत्।
शिक्षकप्रशिक्षणाय रूपरेखा सज्जा भवति। सप्तमकक्ष्यापर्यन्तं शिक्षकाणामेव अधुना प्रशिक्षणम्। सर्वे शिक्षकाः प्रशिक्षणकार्यक्रमे भागभाजः भवेयुः। जूण् प्रथमे दिने विद्यालयेषु अध्ययनप्रारम्भः चिन्तयति। परन्तु साहचर्यम् अनुकूलं नास्ति चेत् अधिजालिकाध्ययनम् आरब्धुं यतिष्यते इत्यपि मन्त्री अवदत्।"
https://navavani.org.in/wp/archives/13049,मालद्वीपात् प्रवासिभारतीयैः सह जलयानं कोच्चिं प्रति प्रस्थितम्।,"कोच्ची- भारतीयनौसेनायाः पोतः प्रवासिभारतीयैः सह कोच्चीं प्रस्थितः। शुक्रवासरे रात्रौ प्रस्थिते ऐ.एन्.एस्. जलाश्व नामके पोते ६९८ यात्रिकाः सन्ति। महानौकेयं रविवासरे कोच्चीं प्राप्स्यति।
समुद्रमार्गेण प्रवासिनः आनेतुं भारतीय नौसेनायाः ओप्परेशन् समुद्रसेतुः इत्यभियानस्य भागत्वेनैव अयमुद्यमः। यात्रिकेषु १०३ स्त्रियः सन्ति। तासु च १९ अन्तर्वत्न्यः अपि सन्ति। ऊनदशवयसः १४ बालाश्च संघे अन्तर्भवन्ति। परिशोधनां विधायैव ते यानमारूढाः।
मालद्वीपस्थे भारतीयस्थानपतिकार्यालये जालद्वारा पञ्जीकृत्य आजिगमिषूणाम् अनुसूची सम्पादिता। ऐ.एन्.एस्. मगर् नामिका महानौकापि प्रवासिनः प्रत्यानेतुं मालद्वीपं प्राप्ता।"
https://navavani.org.in/wp/archives/13043,वातकपरिश्रवः-मृतानां परिवारेभ्यः एककोटिरूप्यकाणां साहाय्यम् आन्ध्रासर्वकारेण विहितम्।,"हैदराबाद्- विशाखपट्टणस्थे रासयन्त्रागारे सञ्जातेन विषवातकपरिश्रवेण ११ जनाः मृताः, बहवः चिकित्सालयं च नीताः। मृतानां परिवारेभ्यः आन्ध्रा मुख्यमन्त्री जगन्मोहन् रेड्डी वर्यः एककोटिपरिमितम् आर्थिकसाहाय्यम् उदघोषयत्।
गुरुतरेण अस्वास्थ्येन तीव्रपरिचरणविभागे चिकित्सायां स्थितेभ्यः १० लक्षं रूप्यकाणि,द्वित्रदिनपर्यन्तं चिकित्सामनुवर्तमानेभ्यः एकलक्षरूप्यकाणि, प्राथमिकचिकित्सां समाप्य गृहं गतेभ्यः २५००० रूप्यकाणि च प्राख्यापयत्।
वातकपरिश्रवं संजातं यन्त्रागारं परितःस्थितेभ्यः परिवारेभ्यः १०००० रूप्यकाणि गोविनष्टेभ्यः २०००० रूप्यकाणि च समाश्वासरूपेण दास्यति। वातकपरिश्रवम् अन्वेष्टुं विशेष मुख्यसचिवस्य नेतृत्वे समितिः रूपवत्कृता इत्यपि मुख्यमन्त्री अवदत्। यन्त्रागारस्य समीपेभ्यः ग्रामेभ्य जनान् निष्कास्य अन्यत्र वासयामास।"
https://navavani.org.in/wp/archives/13040,अद्य प्रभृति प्रवासिनां प्रत्यागमनम्।,"दुबाय्/नवदिल्ली- सार्धैकमासपर्यन्तं स्थितायाः आशङ्कायाः अनिश्चितत्वस्य च अन्ते समाश्वासः सञ्जातः। मध्यपूर्व राष्ट्राणि अन्तर्भूय विदेशराष्ट्रस्थान् प्रवासिभारतीयान् प्रत्यानेतुं वन्दे भारत् दौत्यस्य गुरुवासरे शुभारम्भः भवति। गुरुवासरे रात्रौ ९.४० वादने अबुदाबीतः कोच्चिविमानपत्तने एयर् इन्ड्या एक्स्प्रेस् विमानस्य आहमनेन चरित्रदौत्यस्यापि प्रारम्भः स्यात्। दुबाय् तः कोषिक्कोट् विमानं रात्रौ १०.३० वादने आगमिष्यति। आहत्य अष्ट विमानानि प्रथमे दिने विदेशेभ्यो भारतस्य विविधानि नगराणि समागमिष्यति।
दुबाय्-कोषिक्कोट् विमाने १७० यात्रिकाः, अबुदाबी-कोच्ची विमाने १७७ यात्रिकाश्च भविष्यन्ति। एकस्मिन् विमाने २०० यात्रिकाः इति पूर्वं निश्चिकमासीत्। परं सामाजिकान्तरं पालयितुं यात्रिकाणां संख्या न्यूनीकृता।
प्रवासिनां प्रत्यागमने अतीव सुरक्षा पालिता। यात्रायाः प्रारम्भात् पञ्चहोराः प्राक् विमानपत्तनं समायातुं तान् निरदिशत्। कोरोणा विषाणुबाधा नास्तीति निर्णेतुं शीध्रपरिशोधनार्थमेव अयं प्रक्रमः।"
https://navavani.org.in/wp/archives/13030,अघ्ययनवर्षः अष्टमासपरिमितः भविष्यति।,"तिरुवनन्तपुरम्- पूर्णपिधानस्य भूमिकायां विद्यालयेषु अध्ययनवर्षम् अष्टमासकालत्वेन न्यूनीकर्तुं पर्यालोचना। जूण् मासे अध्ययनवर्षस्य आरम्भः न साध्यः इति निश्चितप्रायः। अस्यामेवावस्थायां वर्षेस्मिन् अध्ययनकालस्य मासद्वयपर्यन्तं न्यूनीकरणं तदनुसृत्य पाठभागस्यापि न्यूनीकरणं चिन्त्यते।
राज्यशिक्षामन्त्रिभिः साकं केन्द्र मानवविभवमन्त्रालयस्य प्रतिनिधीनां चर्चायामेव अयं निर्णयः। कोविड् विमुक्तेषु राज्येषु विद्यालयानां प्रवर्तनाय केन्द्रस्यानुमतिरस्ति। परं साहचर्यस्य सुरक्षितत्वम् अवश्यम्भावि।
अध्ययनदिनानां न्यूनीकरणेन समं पाठभागानां परीक्षाणां च क्रमे व्यत्ययः भवेत्।"
https://navavani.org.in/wp/archives/13016,गजवीरान् आघोषांश्च परित्यज्य निश्शब्दरूपेण अद्य पूरोत्सवः।,"तृशूर्- आघोषं विना केवलम् उपचाररूपेण अद्य पूरोत्सवः सम्पत्स्यते। नववादने तान्त्रिकविघिमनुष्ठीय पापमेक्काव् तिरुवम्पाटि मन्दिरे पिधास्यतः। पूरोत्सवस्य समारम्भात् प्रभृति प्रतिवर्षम् अयमुत्सवः सम्पन्नः आसीत्। परं प्रप्रथममेव अधुना पूरोत्सवः परित्यज्यते। पूररहितं कालं न श्रुतपूर्वम्। एवं स्थिते एव कोविड्-१९ इति महामारी तदनुबन्ध्य पिधानं च समागतम्।
गतवर्षे आरवैः मुखरितः वटक्कुन्नाथपरिसरः अद्य निर्मक्षिकः अभवत्। पूरात् पूरपर्यन्तमिति जनानां कालगणनापि अनेन नियन्त्रणेन निरर्थका जाता। तथापि जनाः याथार्थ्यमङ्गीकृत्य स्वस्थानेष्वेव अवतिष्ठन्ते।"
https://navavani.org.in/wp/archives/13007,बोलीवुड् चलचित्रनटः पगद्मश्री इर्फान् खान् मृतिवशगतो/भवत्।,"उत्कृष्टाभिनेता, यः नैकदशाब्दपर्यन्तम् अस्माकं मनोरञ्जनम् अकरोत्, राष्ट्रिय-नाट्य-विद्यालयस्य विद्यार्थी, सर्वेषाञ्च निदेशकानाम् अभीष्टः कलाकारः इरफ़ान् खान् वर्यः मृतिमुपगतः। जठरार्बुदबाधितः स चिकित्सायामासीत्। मुम्बै कोकिल बेन् धीरुभाय् अम्बानि चिकित्सालये अद्य प्रातः आसीत् मृत्युः। स ५३ वयस्कः आसीत्।
२०११ तमे वर्षे पद्मश्री पुरस्कारः, २०१२ तमे वर्षे पान्सिङ् तोमर् इति चलचित्रे अभिनयाय राष्ट्रियपुरस्कारश्च अनेन प्राप्तः। चलचित्राभिनयं विना नाटकेषु धारावाहिनीषु च स स्वकीयां प्रतिभां प्राकटयत्।"
https://navavani.org.in/wp/archives/13000,वेतनछेदनादेशः उच्चन्यायालयेन अवालम्बितः।,"कोच्ची- सर्वकारीयकर्मकराणां वेतनं पञ्चमासावधिकं कणशः छित्वा स्वीकर्तुं दत्तः आदेशः उच्चन्यायालयेन स्थगितः। मासद्वयपर्यन्तमेव स्थगनादेशः। वेतनं कर्मकराणाम् अधिकार एव, तस्य न्यूनीकरणं नियमानुसारं नास्तीति न्यायालयः अवदत्।
वेतनांशं छित्वा दातुं सर्वकारः न पारयति। आर्थिकसमस्यां परिहर्तुं वेतनविलम्बः उपाधिरूपेण नानुमीयते। विपक्षदलीयसंघानाम् आवेदने एव उच्चन्यायालयस्य अयमादेशः।
गुरुतरम् आर्थिकप्रतिसन्धिं तरितुमेव वेतनावग्रहादेशो दत्त इति सर्वकारः न्यायालयम् आवेदयत्। एष वेतननिषेधो नास्ति, ईषद्भागस्य विवम्बनमेवेति सर्वकारस्य वादं निरस्यैव उच्चन्यायालयेन अयमादेशः अवालम्बितः।"
https://navavani.org.in/wp/archives/12979,प्रतिनिवर्तुमिच्छूनां प्रवासिनां कृते पञ्जीकरणम् आरब्धम्।,"तिरुवनन्तपुरम्- कोरोणा विषाणुव्यापनस्य भूमिकायां विदेशेषु संलग्नान् प्रवासीन् तेषामिच्छानुसारं केरलान् प्रापयितुंकेरलीयप्रवासिकार्यसमित्या(नोर्का)पञ्जीकरणमारब्धम्। अन्तर्वत्न्यः कोरोणाभिन्नैः आमयैः पीडिताः अन्ताराष्ट्र-सन्दर्शकावस्थानानुमतेः(विसा) कालपरिधिमतीताः तत्कालीनानुमत्या गत्वा तत्र स्थगिताः इतररीत्या क्लेशमनुभूयमानाश्च प्रामुख्यमर्हन्ति।
प्रथमं पञ्जीकृतानां प्रामुख्यं नास्तीत्यतः सम्मर्दस्यावश्यकता नास्तीती नोर्का रूट्स् अधिकारिभिः निगदितम्।
सर्वकारः पूर्वमेव प्रमुख्यानुसूचिकां प्राकाशयत्। मार्गरेखां च अदात्। तदनुसृत्य सन्दर्शकविसया गत्वा तत्र स्थगितानां प्रथमं प्रामुख्यमस्ति। ततः स्थविराः अन्तर्वत्न्यः रोगपीडिताः इति क्रमेण प्रामुख्यं दीयते।
प्रतिनिविवृक्षवः प्रथमं नोर्का रूट्स् इत्यस्य जालपुटे पञ्जीकरणं नर्वर्तेरन्। अपि च कोविड् रेगं नास्तीति प्रमाणपत्पमपि दद्युः।"
https://navavani.org.in/wp/archives/12970,आगामिनि अध्ययनवर्षे विद्यालयेषु छात्राणां शिक्षकाणां च कृते मुखावरणम् अवश्यं कारयति।,"तिरुवनन्तपुरम्- आगामिनि वर्षे विद्यालयेषु छात्राः अध्यापकाश्च मुखावरणम् अवश्यम् धरेयुः। तथा अवशिष्टपरीक्षासञ्चालनावसरे परीक्षार्थिनः परीक्षकाश्च एनं नियमम् अनुसरेयुः।
एतदर्थं समग्रशिक्षा केरला इति अभियानेन ५० लक्षं मुखावरणानि निर्मीयन्ते। राज्ये ४५ लक्षं छात्राः सार्वजनीनविद्यालयेषु पठन्ति। प्रक्षाल्य अणुविमुक्तं च कृत्वा पुनरुपयोगाय योग्यानि कार्पासवस्त्रनिर्मितानि मुखावरणानि एवं विद्यालयेषु वितरीतुं यतते।
समाने माने विविधेषु वर्णेषु एव कार्पासमुखावरणानि निर्मीयन्ते। मेय्-१५ दिनाङ्काभ्यन्तरे एतानि विद्यालयेषु प्रापणीयानि। एतदर्थं व्ययः गणवस्तवितरणार्थम् आयोजिते शीर्षके समीकर्तुं शक्यते। सामाजिकानां सेवनमपि अत्र यथायोग्यम् उपयोक्तुं शक्यते।"
https://navavani.org.in/wp/archives/12957,"एस्.एस्.एल्.सी.,प्लस्-२ परीक्षाः मेय् तृतीये वारे भविता।","तिरुवनन्तपुरम्- अस्मिन् वर्षे एस्.एस्.एल्.सी. परीक्षायां शिष्टविषयाणां परीक्षा मेय् तृतीयवारे सम्पत्स्यते। शिक्षाविभागः अस्याः साध्यतां निरीक्षते। कोविड्रोगव्यापनस्य तीव्रता न्यूना जाता, सप्तसु मण्डलेषु पिधानव्यवस्थायाम् ईषद् आश्वासश्च घोषितः। अस्मिन् सन्दर्भे एव परीक्षाचालनस्य साध्यतां निरीक्षते।
अस्मिन्नन्तरे केवलं केरलीय साहचर्यस्य आनुकूल्येन परीक्षाचालनं न शक्यम्। लक्षद्वीपे मध्यपूर्वीय अरब् राष्ट्रेषु च केरलीयविद्यालयाः सन्ति। तेषां साहचर्यं च अवलोक्य अन्तिमनिर्णयं भविता।
एस्.एस्.एल्.सी. प्लस्-टु परीक्षाः शीघ्रं समायोज्य़ छात्राणाम् उन्नतशिक्षायै अवसरसमायोजनमेव सर्वकारस्य कर्तव्यम्।"
https://navavani.org.in/wp/archives/12959,कोविड् प्रतिरोधप्रवर्तनाय अर्थसमाहरणम्- राज्ये सार्वकारीयकर्मकराणां वेतनात् ईषद्भागं स्वीकर्तुम् उद्यमः।,"तिरुवनन्तपुरम्- केरलराज्ये कोविड् प्रतिरोधप्रवर्तनाय धनं समाहर्तुं सार्वकारीयकर्मकराणां वेतनं गृहीष्यति। षड्दिवसीयं वेतनं पञ्चसु मासेषु क्रमशः स्वीकर्तुं मन्त्रिमण्डलस्य निर्णयः। यदा आर्थिकस्थितिः भद्रा भवति तदा स्वीकृतं वेतनांशं प्रतिददाति इति व्यवस्था च आयोज्यते। स्वास्थ्यविभागीयानां रक्षिदलीयानां च न कोपि आश्वासः विद्यते, परं प्रतिमासं २०००० रूप्यकेभ्यो न्यूनं वेतनं स्वीकुर्वन्तः कर्मकराः अर्धसमयकर्मकराश्च स्वेच्छया वेतनं दातुं प्रभवन्ति।
कर्मकराणाम् एकमासीयं वेतनं अनेन लभ्यते। मन्त्रिणां सामाजिकानां निगमाध्यक्षाणां च वेतनं त्रिंशत् प्रतिशतमिति रीत्या एकवर्षं यावत् गृहीतुमपि निर्णयः अस्ति।
राज्ये कोविड् व्यापनस्थितिः आशावहा नास्तीति मन्त्रिमण्डले विचारितम्। अतः जनैः जागरूकैः भाव्यमिति उद्घोषणा दत्ता।"
https://navavani.org.in/wp/archives/12954,द्विलक्षं प्रवासिभारतीयान् सम्पर्कनिरोधे वासयितुं सौविध्यं करिष्यति – मुख्यमन्त्री।,"तिरुवनन्तपुरम्- विदेशात् प्रवासिनः प्रत्यानेतुं साहचर्यमस्ति चेत् द्विलक्षं जनान् सम्पर्कनिरोधे वासयितुं व्यवस्था कृता इति मुख्यमन्त्री पिणरायि विजयन् वर्यः। इतोप्यधिरमस्ति चेदपि तान् स्वीकर्तुं तथा सुरक्षितरूपेण वासयितुं पद्धतिः सज्जा भवति इत्यपि वार्ताहरमेलने स अवदत्।
केन्द्रसर्वकारः पृथक् विमानं आयोजयति चेत् स्थविराः, अन्तर्वत्न्यः, कोविडितररोगेभ्यः चिकित्सामिच्छन्तः इत्येतान् प्रथमं प्रत्यानेतुं यतते। प्रवासिनाम् आगमने तान् सम्पर्कनिरोधं कृत्वा अन्ते स्वगृहं प्रापयितुमपि राज्यसर्वकारः सज्जः भवति। प्रवासिसंघटनानां साहाय्यम् अस्मिन् विषये भविष्यति इत्यपि मुख्यमन्त्री अवदत्।"
https://navavani.org.in/wp/archives/12938,"कोविड्-१९, कृषकाणां कृते १९ निखर्व डोलर् मितेन आर्थिकनिचयेन सह डोलाल्ड् ट्रम्प्।","वाषिङ्टण्- कोविड् बाधानन्तरम् अपचयमाप्तस्य कार्षिकरंगस्य सहयोगार्थम् अमेरिका अध्यक्षः डोनाल्ड् ट्रम्प् वर्यः १९ निखर्वं आर्थिकनिचयं प्राख्यापयत्। शुक्रवासरे सम्पन्ने वार्ताहरसम्मेलने एव ट्रम्पस्य प्रख्यापनम्।
महामारिकारणात् दुरितमनुभूयमानानां कृषकाणां कृते साहाय्यं प्रत्यक्षतया दातुमेवायमुद्यमः।
विद्यालयानां भोजनालयानां च पिधानेन कृषकाः महान्तं नष्टमन्वभवत्। कार्षिकोत्पन्नानां चोदना न्यूनीकृता। अतः उत्पन्नानां नाशः सम्भूतः। कृषकेभ्यः उत्पन्नानि सर्वकारः क्रीणीय सामाजिक भक्ष्यशृङ्खलाद्वारा समान्यजेभ्यः वितरिष्यति।"
https://navavani.org.in/wp/archives/12930,कोविड्-१९ रोगः न्यूनतया व्यापृतेषु पञ्चसु मण्डलेषु साधारणजीवनं भागिकतया अनुमिनोति।,"तिरुवनन्तपुरम्- कोविड्-१९ रोगस्य व्यापनं न्यूनतया अनुभूतानि आलप्पुषा, तिपुवनन्तपुरम्, पालक्काट्, तृशूर्, वयनाट् मण्डलानि तृतीयमेखलारूपेण परिगणय्य तत्र साधारणजीवनं भागिकतया पुनःस्थापनमेव सर्वकारस्य लक्ष्यमिति मुख्यमन्त्री पिणरायि विजयन् वर्यः अवदत्।
अधुना आलप्पुषजिल्लायां त्रयः, तिरुवनन्तपुरे द्वौ, पालक्काट् त्रयः तृशूर् एकः वयनाट् च एकः इति क्रमेण जनाः कोविड् बाधिताः सन्ति। केन्द्रसर्वकारेण दीप्तबिन्दुतया आङ्कितं तिरुवनन्तपुरं मण्डलमपि अस्मिन्नन्तर्भवति। तिरुवनन्तपुरं मण्डलं तृतीयगणे परिगणयितुम् आवेदनं प्रेषितमिति मुख्यमन्त्री अवदत्।
यद्यपि साधारणजीवितम् अनुमिनोति तथापि नियन्त्रणानि सर्वाणि एतेषां मण्जलानामपि बाधकानि भवेयुः। चलचित्रशालाः आराधनालयाश्च पिहिताः एव स्युः।"
https://navavani.org.in/wp/archives/12914,भारते पूर्णपिधानं मेय् ३ दिनाङ्कपर्यन्तं आयामितम्। कोविड् १९ प्रतिरोधे भारतस्य विजयः।,"नवदिल्ली > कोविड् १९ रोगस्य पूर्णनिर्माजनं उद्दिश्य सम्पूर्णं पिधानं मेय् ३ दिनाङ्कपर्यन्तम् आयामितमिति प्रधानमन्त्रिणा नरेन्द्रमोदिना प्रतिपादितम्। गतदिने राज्यमुख्यमन्त्रिभिः साकम् अधिजालम् आयोजिते संवेशने स्वीकृतं निर्णयमनुसृत्यैव प्रधानमन्त्रिणः प्रख्यापनम्। सम्पूर्णपिधानस्य प्रथमसोपानम् अद्य अवसीयमानम् असीत्। तदनुसारं राष्ट्रम् अभिसम्बोधयन् भाषमाणः आसीत् प्रधानमन्त्री।
     कोरोणाविषाणुप्रतिरोधे युद्धमुखे इव स्वकर्तव्यम् अनुतिष्ठवतः सर्वान् प्रधानमन्त्री अभ्यवादयत्। किन्तु आगामिसप्ताहः अतीवनिर्णायकः इति प्रधानमन्त्रिणा सूचितम्।
     तीव्रबाधितमण्डलेषु कर्कशं नियन्त्रणमावश्यकम् । कतिपयेषु अवश्यसेवनमण्डलेषु एप्रिल् २० दिनाङ्कात् केचन आश्वासप्रक्रमाः भविष्यन्तीति सूचना अस्ति। तदर्थं मानदण्डनिर्देशः श्वः सूचयिष्यति। कोविड् प्रतिरोधाय प्रधानमन्त्री सप्तांशु निर्देशान् अदात्।"
https://navavani.org.in/wp/archives/12897,पूर्णपिधानकाले कृषकाणां समाश्वासाय कृषि उडान् पद्धतिः।,"नदिल्ली- पिधानकाले कृषकाणां समाश्वासाय कृषि उडान् पद्धतिद्वारा विमानसेवा आयोज्यते। भारते उत्पादितानि फलानि शाकानि च एयर् इन्ड्या विमानद्वारा यूरोप् राष्ट्रं प्रापयिष्यति। कृषकाणां साहाय्यार्थमेव इयं व्यवस्था एयर् इन्ड्या संस्थया स्वीकृता। लण्टन्, शर्मणीराष्ट्रस्थं फ्राङ्क्फर्ट्  इत्यादीन् देशान् प्रति एव फलैः शाकादिभिश्च साकं विमानानी उड्डयन्ति।
     एप्रिल् १४ तिथौ लण्डन् प्रति १५ तिथौ फ्राङ्कफर्ट् प्रति च विमानसेवा। प्रत्यागमनसमये वैद्यकीयवस्तूनि ततः आनीयन्ते। राष्ट्रे कार्षिकोत्पन्नानि विदेशराष्ट्राणि नेतुं केन्द्रसर्वकारैः आविष्कृता पद्धतिः भवति उडान्।"
https://navavani.org.in/wp/archives/12890,अध्यापका‌ छात्रेषु आत्मविश्वासं प्रसारयन्तु- शिक्षामन्त्री।,"तिरुवनन्तपुरम्- राज्ये सार्वजनीनविद्यालयस्थाः सर्वे अध्यापकाः छात्रान् दूरवाणीद्वारा आहूय तेषु आत्मविश्वासं विवर्धेरन् इति शिक्षामन्त्री प्रोफ. सी. रवीन्द्रनाथवर्यः निरदिशत्।
यदा नियन्त्रणानि अवसीयन्ते तदा एस्.एस्.एल्.सी., प्लस्-टु परीक्षाः प्रचलिष्यन्ति। कोविड् प्रतिरोधयज्ञे वयं यदा विजयिनो भवामः तदैव परीक्षा प्रारभ्स्यते। जूण् प्रथमे दिनाङ्के विद्यालयेषु अध्ययनप्रारम्भः भविष्यति इति प्रतीक्षा अस्ति। यदि न शक्यते तर्हि पाठ्यपद्धत्यनुसारं सर्वान् पाठभागान् अध्यापयितुं सुविधा केरलेषु वर्तते। अष्टमकक्ष्यापर्यन्तं पाठपुस्तकानि वितरणकेन्द्रेषु प्रापितानि। शिष्टानि यानसौविध्यमनुसृत्य अचिरेणैव प्रापयिष्यति।
परीक्षाः अधिजालिकरीत्या प्रचालयितुं व्यवस्था अस्ति। साम्प्रदायिकरीत्या परीक्षा नियन्त्रणात्यये एव स्यात्।
प्राथमिकस्तरीयाः छात्राः समग्रा इति अधिजालिकव्यवस्थामुपयुज्य क्रीडा पठनं च समारभन्ताम् इत्यपि मन्त्री अवदत्।"
https://navavani.org.in/wp/archives/12881,विरामकालीनोल्लासाः- एस्.सी.ई.आर्.टी. संस्थायाः नेतृत्वे क्रीडा कला वसन्तः।,"तिरुवनन्तपुरम्- विद्यालयानाम् अप्रतीक्षिते विरामे घोषिते विरामकाले गृहे एव स्थातुं निर्दिष्टानां छात्राणां स्वास्थ्य-क्रीडावीनोद-सृजनात्मकादीनां शेषीणां परिपोषणार्थं राज्य शैक्षिकानुसन्धानप्रशिक्षणपरिषदः आध्यक्ष्ये कैट् संस्थायाः तान्त्रिकसहयोगेन अधिजालिकप्रशिक्षणपद्धतिः समारब्धा।
विरामकालीनसन्तोषाः इति अधिजालिकप्रशिक्षणपद्धतेः भागत्वेन प्रत्येकं प्रवर्तनं छात्राः गृहे एव तिष्ठन्तः प्रशिक्षितुं पारयन्ति। *एक्सर्सैस् अट् होम्* इति नाम्ना व्यायामपद्धतिरपि अस्मिन्नन्तर्भवति। समग्र पोर्टल् मध्ये एव एते विभवाः सन्ति। एतत्सम्बन्धीनि ह्रस्वचलनचित्राणि पोर्टल् मध्ये अधिरोपितानि। क्रीडाक्षमतां प्रतिरोधशक्तिं च परिवर्धयितुं जीवितशैलीरोगान् प्रतिरोद्धुं च चलनचित्राणां निर्देशानुसारं प्रवर्तनं कर्तुं शक्यते।
तद्वत् विविधानां कलारूपाणां विवरणमपि आयोजितं वर्तते। संरम्भोयं छात्राणां आस्वाद्यकरं नूतनानुभवं प्रदास्यति इति एस्.सी.इ.आर्.टी. निदेशकः डो. जे. प्रसाद् वर्यः अवदत्।
https://samagra.kite.kerala.gov.in/home/page"
https://navavani.org.in/wp/archives/12870,चलच्चित्रसंगीतनिदेशकः एं.के. अर्जुनन् वर्यः दिवङगतः।,"एरणाकुलम्- विख्यातः चलचित्रसंगीतनिदेशकः एम्.के. अर्जुनन् वर्यः कालकबलितः अभवत्। कोच्ची पल्लुरुत्ती स्थले स्वकीये गृहे प्रातः 3.30 वादने आसीत् मृत्युः। स 84 वयस्कः आसीत्।
     700 अधिकानां चलच्चित्राणां नाटकानां च कृते स संगीतं व्यदधात्। 2017 तमे वर्षे भयानकम् इति चलच्चित्रस्य संगीतायोजनद्वारा राज्यसर्वकारस्य पुरस्कारः अनेन प्राप्तः।
     विख्यातगायकस्य येशुदासस्य शब्दः प्रथमतया अस्य महात्मनः निदेशत्वे एव मुद्रितः आसीत्। एवमेव ए.आर्. रह्मान् वर्यस्य चलचित्रसंगीतरंगप्रवेशः अपि अर्दुनन् मास्टर् द्वारा आसीत्।"
https://navavani.org.in/wp/archives/12855,वेतनाभिग्रहः यदि विजयप्रदो न भवेत्तर्हि वेतनन्यूनीकरणम् अवश्यं भवेत्।- वित्तमन्त्री।,तिरुवनन्तपुरम्- वेतनाभिग्रहः विजयो न भवति चेत् इतरराज्यानि यथा अकुर्वन् तथा वेतनन्यूनीकरणं कर्तव्यं स्यात् इति केरलीयवित्तमन्त्री डो. टी.एम्. तोमस् ऐसेक् वर्यः अवदत्। वेतनाभिग्रहं प्रति कर्मकराणां प्रतिकरणम् अवलोक्य अस्मिन् विषये निर्णयो भविष्यति। सर्वेपि एकमासावधिकं वेतनं दातुं सन्नद्धाः स्युः इत्यपि तेन निगदितम्।
https://navavani.org.in/wp/archives/12851,कोविड् प्रतिरोधः – एप्रिल् पञ्चमे तिथौ रात्रौ नववादने ह्रस्वदीपान् प्रज्वालयन्तु। प्रथानमन्त्री जनान् प्रति।,"नवदिल्ली- राष्ट्रे घोषितेन पूर्णपिधानेन सहकृतान् सर्वान् जनान् स्वकीयां कृतज्ञताम् आवेदयत् प्रधानमन्त्री नरेन्द्रमोदीवर्यः। पिधाने अनुवर्तमानान् राष्ट्रियान् अभिसम्बोधयन् भाषमाण  आसीत् प्रधानमन्त्री। सर्वे जनाः अनुशासनं पालितवन्तः। राष्ट्रम् एकीभूय कोविड् प्रतिरोधार्थं यतते। बहूनि राष्ट्राणि भारतं आदर्शत्वेन पश्यन्ति।
     एकाकी सन् कथं रोदं प्रतिरोधयति इति सर्वेषाम् आश्ङ्का अस्ति। अस्मिन् विषये कोपि एकाकी नास्ति। 130 कोटि परिमिताः जनाः एकीभूय अस्मिन्नाहवे सन्ति। एप्रिल् पञ्चमे दिने रात्रौ नववादने गृहाणि पुरतः ह्रस्वदीपं, करदीपं मोबैल् प्रकाशं वा प्रज्वाल्य सर्वैः स्थातव्यम्। प्रकाशममुं 130 कोटिजनानां शक्तिरूपेण पश्यन्तु। एतस्मिन्नन्तरे न कोपि बहिर्गच्छेत् सम्भूय न तिष्ठेच्च इत्यपि प्रधानमन्त्री अवदत्। पूर्णपिधानं कदा अवसीयते इति तेन नोक्तम्।"
https://navavani.org.in/wp/archives/12846,निजामुद्दीन् धर्मसम्मेलने भागं गृहीतानां ५० तमिल् नाटु जनानां कोविड्-१९ बाधा।,"चेन्नै- दिल्ली निजामुद्दीन् स्थले प्रचलिते धर्मसम्मेलने भागं गृहीतेषु १५०० तमिल् नाटु देशीयेषु ११३० जनाः एव प्रतिनिवृत्ताः इति तमिल् नाटु स्वास्थ्य सचिवा बीला राजेष् वर्या अवदत्। शिष्टाः दिल्यामेव सन्तीत्यपि सा अवदत्।
प्रतिनिवृत्तेषु ५१५ जनाः अवगताः। तेषु ५० जनानां कोरोणा विषाणुबाधा स्थिरीकृता। अनेन राज्ये कोरोणा बाधितानां संख्या १२४ जाता।"
https://navavani.org.in/wp/archives/12843,"कोरोणा विषाणुव्यापनम्, सद्यो न विनश्यति- विश्व-स्वास्थ्य-संघटना।","नवदिल्ली- कोरोणा विषाणोः व्यापने सद्ये न्यूनता न भविष्यतीति विश्व स्वास्थ्य संघटना। कति दिनानि एषा अवस्था अनुवर्तिष्यते इति वक्तुं न श्क्यते, व्यापनं प्रतिरोद्धुं सर्वाणि राष्ट्राणि निर्दिष्टानि इत्यपि संस्था असूचयत्।
     विश्वे इतःपर्यन्तं कोरोणा विषाणुबाधया मृतानां संख्या 38000 अतीता। विषाणुबाधितानां संख्या आविश्वं 789000 जाता। इट्टलीदेशे अद्यावधि कोरोणा विषाणुबाधया 11591 जनाः मृताः। स्पेयिन् राष्ट्रे मृत्युसंख्या 7716 जाता। सोमवासरे स्पेयिन् राष्ट्रे 913 जनाः मृताः। अमेरिकायामपि रोगव्यापनं अतिवेगं प्रसरति।
     जर्मन्याम् उपसप्तसहस्रं भवति मृत्युसंख्या। रोगिणां संख्या 60000 अधिकं भवति। ब्रिट्टने मरणसंख्या 1400 अतीता। भारते 35 जनाः कोविड् बाधया मृताः।"
https://navavani.org.in/wp/archives/12824,"केरले प्रथमं कोविड् मरणम्, कोच्ची मट्टाञ्चेरिदेशीयः मृतः।","कोच्ची- केरले प्रथमं कोविड् मरणम् आवेदितम्। ६९ वयस्कः मट्टाञ्चेरि देशीयः एव मृतः। कलमश्शेरि वैद्यकीयकलालयस्थे चिकित्सालये चिकित्सायां तिष्ठन्नेव स मृतः।
मार्च्- १६ दिनाङ्के दुबाई राष्ट्रात् प्रत्यागतः अयं २२ दिनाङ्के पृथक्करण विभागं नीतः आसीत्। अस्य पत्नी अपि रुग्णा भवति। दुबाई तः आगते विमाने अन्ये ४० यात्रिकाः आसन्। ते सर्वे निरीक्षणे सन्ति।
हृद्रोगेण रक्तसम्मर्देन च चिकित्सायामासीत् परेतः।"
https://navavani.org.in/wp/archives/12816,"कोरोणा विषाणुः, निर्णयार्थम् अतिवेगा रीतिः सज्जा भवति- प्रायोजकः केरलीयगवेषकः।","कोषिक्कोट्- केरलीयगवेषकेण अनावृतां तान्त्रिकविद्यामुपयुज्य कोरोणा विषाणुरोगनिर्णयार्थं अल्पव्यया कापि रीतिः सज्जा अभवत्। गोवा राज्यस्था मल्बयो डयग्नोस्टिक् इति संस्था एव रियल् टैं पोयिन्ट आफ् केयर्-पी.सी.अर् कोविड्-19 परिशोधनासूत्रं बहिरानयति। परीक्षणार्थं कोविड् रोगनिर्णयं कर्तुं भारतीय-वैद्यक-पर्यवेक्षणनिगमस्य अनुमतिः संस्थया प्राप्ता। आगामिनि सप्ताहे अन्तिमानुमतिं लब्स्यते। निर्वीर्यं कृत्वा एव प्रतिमानं स्वीक्रियते इत्यतः स्वास्थ्यकर्मकराणां रोगसंक्रमणरूपा आशङ्का दूरीकर्तुं शक्यते।
     एकहोराभ्यन्तरे परिशोधनफलं लभते इत्यतः नूतना इयं रीतिः रोगप्रतिरोधाय अनुग्रह एव स्यात्। 1500 रूप्यकेभ्य नूनं भवति व्ययः। भारते परिशोधनासौविध्यस्य न्यूनता कोविड्-19 प्रतिरोधे महान् आहवः भविष्यतीति विश्व स्वास्थ्य संस्था अभिप्रैति स्म।
     जनितकपरिशोधनाद्वारा सूक्ष्माणु-विषाणुरोगबाधा निर्णेतुम् आयोजिता साङ्केतिकविद्या भवति पी.सी.आर्.(पोलिमरैस्ड् चेयिन् रियाक्षन्) परिशोधना। एतदर्थं सुविधामायोजयितुं 30 लक्षतः एककोटिपरिमितं व्ययः भवति। परन्तु रियल् टैं पोयिन्ट आफ् केयर् पी.सी.आर् परिशोधनार्थं ट्रूनाट् इति कनिष्ठम् उपकरणं पर्याप्तं भवति।
     केरलेषु ओट्टप्पालं देशीयः डो. चन्द्रशेखरन् भास्करन् नायर् वर्यः एव इमां तान्त्रिकविद्यां विकासितवान्।"
https://navavani.org.in/wp/archives/12813,१७०००० कोटि रूप्यकाणाम् आचयः। दरिद्रेभ्यः पञ्च किलो परिमितं तण्डुलं गोधूमं वा ददाति।,"नवदिल्ली- कोरोणा विषाणोः भूमिकायाम् आर्थिकाघातं वारयितुं १.७० लक्षं कोटिरूप्यकाणाम् आर्थिकसमाचयः केन्द्रिय वित्तमन्त्रिणा निर्मला सीतारामन् वर्यया घोषितः। प्रधानमन्त्री गरीब् कल्याण् योजना इत्याख्यया पद्धत्या एव समाचयः संयोजयति। न कोपि बभुक्षया वसेत् इति पद्धतीम् उद्घुष्य मन्त्री अवदत्।
कोरोणा प्रतिरोधप्रवर्तने निरतानां स्वास्थ्यविभागकर्मकराणां कृते ५० लक्षं रूप्यकाणां बीमायोजना अारभ्स्यते। आशाप्रवर्तकाः, समान्तरवैद्यकीयकर्मकराः, अनुवैद्याः च बीमापरिरक्षायाम् अन्तर्भवन्ति।
प्रधानमन्त्री गरीब् कल्याण् अन्नयोजना पद्धत्यनुसारं ५० कोटि वराकाणां प्रतिपरिवारं ५किलो परिमितं तण्डुलं गोधूमं वा विना शुल्कं प्रदास्यति।अपि च प्रतिपरिवारं एक किलो परिमितं मुद्गमपि वितरिष्यति।"
https://navavani.org.in/wp/archives/12808,"राष्ट्रे सम्पूर्णपिधानम, विषाणुव्यापनं 21 दिनाभ्यन्तरे नियन्त्रणाधीनं स्यात्, अन्यथा वयं 21 वर्षाणि पश्चाद्गमिष्यामः- प्रथानमन्त्री।","नवदिल्ली- राष्ट्रे 21 दिनानि यावत् सम्पूर्णपिधानम् उदघोषयत्। ह्यस्तने रात्रौ अष्टवादने दृश्यमाध्यमद्वारा राष्ट्रम्  अभिसम्बोधयन् प्रथानमन्त्री नरेन्द्रमोदीवर्यः इदमुदघोषयत्। तेनेदमुक्तं यत् 21 दिनाभ्यन्तरे विषाणुव्यापनं नियन्त्रणाधीनं यदि न स्यात् तर्हि राष्ट्रं 21 वर्षं पश्चाद्गमिष्यति इति।
     आगामिनि 21 दिनानि अतीव निर्णायकानि। नागरिकाणां जीवरक्षणार्थमेव एषः निरोधः आयोज्यते। सर्वे स्वकीयेषु गृहेष्वेव तिष्ठन्तु। सामाजिकं दूरीकरणमेव रोगव्यापनं प्रतिरोद्धुम् उपायः। कोरोणा विषाणुबाधितः प्रथमघट्टे रोगलक्षणं न प्रकटयति। तस्मिन् समये तस्मात् रोगव्यापनं भवेच्च। अतः सर्वैः जागरूकैः भाव्यम्। एतदर्थमेव गृहे स्थातुं निरदिशत् इत्यपि स अवोचत्। पिधानसमये अवश्यवस्तूनां वितरणं भविष्यति।"
https://navavani.org.in/wp/archives/12803,कोविड्-19- केरलेषु सम्पूर्णपिधानं विधास्यति।,"तिरुवनन्तपुरम्- केरलराज्ये 14 मण्डलानि पूर्णतया पिधास्यति इति मुख्यमन्त्री पिणरायि विजयन् वर्यः अवदत्।  अद्य अर्धरात्रादारभ्य मार्च मासस्य 31 दिनाङ्कपर्यन्तमेव पिधानं विधास्यति। सारवजनीनयायायातः न भविष्यति, सीमानः सर्वे पिधास्यन्ति। अवश्यवस्तूनां लभाय यतिष्ये इत्यपि मुख्यमन्त्री अवदत्।
     राज्य-परिवहणनिगमस्य सेवा न भविष्यति। निजीय बस् यानानि अपि न भविष्यति। परन्तु  व्यक्तीनां यानानि परिवहणाय अनुमिमीते। औषधापणानि प्रवर्तिष्यन्ते। भोजनशालायाः प्रवर्तनानुमतिः निरुद्धा।
     निरीक्षणे स्थितानां कृते भोजनानि गृहे प्रापयिष्यति। माध्यमप्रवर्तनाय अनुमतिरस्ति परन्तु जागरूकता आवश्यकी। कासरगोड् मण्डले जनानां सञ्चारे नियन्त्रणमायोजितम्। अद्य सायम् आयोजिते पत्रकारमेलने एव मुख्यमन्त्री एवमवदत्।"
https://navavani.org.in/wp/archives/12786,सम्पूर्णपिधानाय आदेशो न दत्तः- मुख्यमन्त्री।,"तिरुवनन्तपुरम्- केरलेषु सप्तमण्डलानि सम्पूर्णतया पिधास्यन्ति इति वार्ता अवास्तवा इति मुख्यमन्त्री पिणरायि विजयन् अवदत्। एषु सप्तस्वपि मण्डलेषु नूतनतया कानिचन नियन्त्रणानि आयोजयितुं सर्वकारः न निरणयत्। परन्तु पूर्वम् आयोजितानि नियन्त्रणानि अनुवर्तयिष्यति। तदर्थं निर्देशाः दत्ताः।
कासरगोड् मण्डले पृथक् साहचर्यं परिगणय्य अधिकानि नियन्त्रणानि आयोजयिष्यति। तत्र सम्पूर्णतया पिधानम् इष्यते इत्यपि मुख्यमन्त्री अवदत्।"
https://navavani.org.in/wp/archives/12777,कोविड् प्रतिरोधार्थं भारते अद्य ‘जनतानिषेधाज्ञा’ अनुष्ठीयते।,"नवदिल्ली- कोविड्-१९ आख्यस्य नवीन कोरोणाविषाणोः व्यापनम् अतिशीघ्रम् आापतति। नवीनामयः इत्यतः प्रतिरोधौषधम् अद्यावधि नानावृतम्। अस्मिन् प्रसङ्गे जागरूकता एव वरम् इति आविश्वं शासनकर्तारः भिषग्वराः अन्ये विद्वांसश्च अनवरतं वदन्ति।
भारते अद्य जनतानिषेधाज्ञा आचर्यते। प्रातः सप्तवादनादारभ्य रात्रौ नववादनं यावत् जनाः गृहेष्वेव तिष्ठेयुः, तत्र शुचीकरणकर्मणि निरताश्च भवेयुः। परह्यः रात्रौ अष्टवादने राष्ट्रजनतामभिसंबोधयन् प्रधानमन्त्री नरेन्द्रमोदीवरर्यः एवं निरदिशत्। राज्यशासकाः अपि निर्देशमेनं शिरसावहन् स्वकीयान् जनान् तदर्थं प्रैरयत्। कोविद् प्रतिरोधार्थम् अनिशं प्रयतमानान् स्वास्थ्यविभागकर्मकरान् अभिवादयितुम् अद्य सायं पञ्चवादने सर्वे स्वकीयेषु गृहेष्वेव तिष्ठन् हस्तताडनेन घण्डानादनेन वा अभिवाद्यमर्पयन्तु।
विविधानि राष्ट्राणि स्वकीयान् जनान् प्रतिरोधमार्गस्य भागत्वेन सम्पर्कनिरोधार्थं प्रेरयन्ति। अनेन एष्या भूखण्डे यूरोप् भूखण्डे अमेरिकायां केषुचन राज्येषुु च जनाः गृहेभ्यो बहिर्गन्तुुं अशसक्ताः भवन्ति। १०० कोटि जनाः एवं कष्टमनुभवन्तीति आवेद्यतते।"
https://navavani.org.in/wp/archives/12772,केरलेषु सार्वकारीणकर्मकराणां शनिवासरे विरामः घोषितः।,"तिरुवनन्तपुरम्- कोरोणा प्रतिरोधप्रवर्तनानां भागत्वेन सार्वकारीणकार्यालयाः शनिवासरे पिहिताः भविष्यन्ति। अपि च सी.डी. विभागीयाः कर्मकराः विकल्पदिनेषु कार्यालयमागन्तुं प्रभवन्ति। एकस्मिन् कार्यालये सी. विभागे दश कर्मकराः सन्ति चेत् एकस्मिन् दिने पञ्च कर्मकराः अपरस्मिन् दिने शिष्टाः पञ्च कर्मकराश्च कर्मार्थम् आगन्तुं प्रभवन्ति।
अवश्यसेवाविभागे एषः क्रमः न अनुष्ठीयते। तत्रस्थाः अहोरात्रं कर्मनिरताः भवेयुः। वार्तामिमां मुख्यमन्त्री असूचयत्।"
https://navavani.org.in/wp/archives/12769,राज्ये सर्वाः परीक्षाः व्याक्षिप्ताः।,"तिरुवनन्तपुरम्- कोरोणा विषाणुबाधायाः भूमिकायां राज्ये सर्वाः परीक्षाः व्याक्षिप्ताः इति सर्वकारेण व्यजिज्ञपत्। एस्.एस्.एल्.सी. प्लस़्-२, विश्वविद्यालयीयाः परीक्षः एवं व्याक्षिपन्ति इति अद्य मुख्यमन्त्रिणा आयोजिते उच्चतराधिवेशने निर्णयः। इतः परं प्रवर्तमानाः परीक्षाः एव परिवर्तिताः।
नवीन कोरोणाविषाणोः व्यापनसाध्यतां परिकल्प्य सर्वकारेण स्वीकृता जागरूकता एव परिक्षा परिवर्तनस्य हेतुः। अपि च राष्ट्रे सर्वा परीक्षाः परिवर्तनीया इति केन्द्रसर्वकारस्य निर्देशः अप्यासीत्।
अष्टमनवमकक्ष्यायोः अवशिष्टाः परीक्षाः न प्रचलिष्यन्ति। तेषां छात्राणां सत्रद्वयपरीक्षयोः माध्यं स्वीकृत्य कक्ष्यारोहणं भविष्यति।"
https://navavani.org.in/wp/archives/12763,निर्भया व्यवहारे घातकानाम् उल्लम्भनेन मृत्युदण्डो विहितः।,"नवदिल्ली- निर्भयायै नीतिः दत्ता। व्यवहारे/स्मिन् अपराधिनः ह्यस्तने अर्धरात्रपर्यन्तं सर्वोच्चन्यायालयस्य निर्णयं प्रतीक्ष्य अतिष्ठन्। परन्तु मृत्युदण्डाय परिकल्पितेभ्यो मानवाधिकारः न प्रसक्तः इति न्यायालयस्य निर्णयानन्तरम् अद्य प्रातः ५.३० वादने अपराधीनाम् मृत्युदण्डः याथार्थ्यमभवत्। अनेन सार्धसप्तवर्षं यावत् नीत्यै प्रयतितायाः तस्याः मातुः सङ्कल्पः पूर्णतां प्राप।
तिहार् कारागारस्य परिसरे महान् जनसञ्चयः अपराधिनां मृत्युदण्डं प्रतीक्ष्य तिष्छन्नासीत्। दण्डे विहिते ते सर्वे करघोषेण न्यायालयं प्राड्विवाकं च अस्तुवन्। मृत्यगण्डं वारयितुं सर्वेपि प्रयासाः अपराधिनः तेषामभिभाषकाश्च अकुर्वन्। किन्तु नीतेरेव अन्तिमविजयो जातः।"
https://navavani.org.in/wp/archives/12760,आकाशे ग्रहसंघातः सज्जो भवति। मार्च् १९ तः मेय् अन्तिमं यावत् दृष्टिगोचरो भविष्यति।,"पय्यन्नूर्- वाननिरीक्षकाणां कौतुकावहं विस्मयदृश्यम् आकाशे सज्जं वर्तते। आगामिनि दिने बुधः, शुक्रः, कुजः, गुरुः, शनिः एते ग्रहाः विना किमप्युपकरणं दृष्टिगोचराः स्युः। मार्च् १९ तः मेय् अन्तिमं यावत् आकाशे एते ग्रहाः प्रकाश्यमानाः वर्तेरन्। अधुना अधिकविरामः इत्यतः छात्राणामपि एषः सुवर्णावसर एव।
सायम् आकाशस्य पश्चिमे पार्श्वे ४८ डिग्री उन्नतौ शुक्रं द्रष्टुं शक्यते। अनुवर्तमानेषु दिनेषु निम्नतां प्राप्य मेय् अन्तिमे वारे दृष्टिपथात् तिरोभविष्यति। ततः पूर्वस्मिन् चक्रवाले शुक्रः प्रत्यक्षो भवेत्। मार्च् २८ तः मेय् २६ पर्यन्तं चन्द्रं शुक्रं च युगपद् द्रष्टुं शक्यते।
बुधः, कुजः, गुरुः, शनिः, इत्येतान् ग्रहान् पूर्व-दक्षिणभागे प्रातः चतुर्वादनात् सूर्योदयं यावत् नग्ननेत्रैः द्रष्टुं शक्नुमः। १९ दिनाङ्कात् प्रभृति कुजः, गुरुः, शनिः इत्येतान् ग्रहान् सपीमस्थान् पश्येमः। कुजः ऊर्धं, गुरुः मध्ये शनिः अधश्च एषां विन्यासः।
अनुवर्तमानेषु दिनेषु इषत् स्थानभेदेन मेय् अन्तिमवारं यावत् एते ग्रहाः दृष्टिगोचराः भविष्यन्ति। केरलेषु बहुषु स्थलेषु एनं विस्मयं द्रष्टुं सौविध्यं प्रकल्पयिष्यति।"
https://navavani.org.in/wp/archives/12756,आरोग्यकेन्द्राणां प्रवर्तनकालः सायं षट्वादनपर्यन्तं परिवर्तितम्।,"तिरुवनन्तपुरम्- कोविड्-१९ रोगबाधायाः पश्चात्तले केरलेषु आरोग्यकेन्द्राणां प्रवर्तनसमयः सर्वकारेण परिषेकृतः। इतः परं सायं षट्वादनपर्यन्तं आरेग्यकेन्द्राणि प्रवर्तननिरतानि भवेयुः। अद्य मिलितस्य मन्त्रिमण्डलाधिवेशने एवायं निर्णयः स्वीकृतः।
विरामार्थं गताः वैद्याः झटिति कर्मणि समायोजनार्थं निर्दिष्टाः। तेषां विरामः निरस्य अवश्यसेवनार्थं तान् नियोक्ष्यति। विरामे स्थिताः भिषग्वराः एवं निर्दिष्टाः।"
https://navavani.org.in/wp/archives/12740,८१००० शिक्षकाणां सद्यस्ककक्ष्याद्वारा सूचनातान्त्रिरविद्याप्रशिक्षणम्।,"तिरुवनन्तपुरम्- प्राथमिक-माध्यमिकस्तरयोः परीक्षामपहाय छात्रेभ्यो विरामः प्रदत्तः इत्यतः कैट् संस्थायाः नेतृत्वे शिक्षकाणां कृते सद्यस्कसेवया सूचनातान्त्रिकविद्याप्रशिक्षणं विधातुं सर्वकारस्य उद्यमः। ११२७४ विद्यालयान् केन्द्रीकृत्य ८१००० अध्यापकानां प्रशिक्षणम् एवं विधास्यति।
साधारणतया एकस्मिन् केन्द्रे २५ अध्यापकाः इति क्रमेण सहस्राधिकेषु केन्द्रेषु संपत्स्यमानं प्रशिक्षणमेव अस्मिन् पृथक् साहचर्ये विद्यालयस्थम् अतितान्त्रिक व्यवस्थामुपयुज्य प्रवर्तते। पञ्चदिवसीयं प्रशिक्षणमेव सद्यस्कसेवाद्वारा एवमायोज्यते। अस्य प्रथमसत्रम् अस्मिन् मासे १८तः २७ पर्यन्तं दिनाङ्केषु भविता।"
https://navavani.org.in/wp/archives/12728,कविः भाषागवेषकश्च श्रीमान् पुतुश्शेरि रामचन्द्रन् निर्यातः अभवत्।,"तिरुवनन्तपुरम्- कैरलीकाव्यलोके विख्यातः कविः तथा भाषागवेषकश्च डो. पुतुश्शेरि रामचन्द्रन् अन्तरितः। स इतिहासकारः अध्यापकश्चासीत्। वार्धक्यसहजेन आमयेन पीडितः अयं ९१ वयस्कः गतमासद्वयं यावत् चिकित्सायामासीत्।
१९४०-५० कालपरिधौ कवितां तथा कलां प्रति व्यापृतायाः वामपक्षचिन्ताधारायाः वक्ता आसीदयम्। वयलार् रामवर्मा ओ.एन्.वी. कुरुप्, पी. भास्करन्, तिरुनेल्लूर् करुणाकरन् इत्यादिभिः साकं काव्यश्रेण्यां संस्थितस्य पुतुश्शेरि वर्यस्य निर्याणेन एकस्य कवितायुगस्य अन्त्यमभवत्।
आलप्पुष जिल्लायां मावेलिक्करा तालूक् स्थले १९२८ तमे वर्षे सेप्तम्बर् २३ तमे दिनाङ्के अयं भूजातः अभवत्। १९८८ तमे वर्षे केरल विश्वविद्यालये प्राचार्यपदवीतः विरतः। नैके पुरस्काराः अनेन स्वायत्तीकृताः।"
https://navavani.org.in/wp/archives/12725,कोरोणा- अमेरिकायां राष्ट्रिय-आपातस्थितिः घोषिता।,"वाषिङ्टण्- कोरोणा विषाणुबाधां प्रतिरोद्धुं प्रबलप्रयत्नेन सह अमेरिकाराष्ट्रम्। कोरोणाभीतिमभ्लक्ष्य राष्ट्रे आपातस्थितिः घोषिता। शुक्रवासरे सायं त्रिवादने वैट् हउस् स्थले आयोजिते पत्रकारमेलने राष्ट्राध्यक्षः डोनाल्ट् ट्रम्प् वर्यः आपातस्थितिं घोषितवान्।
कोरोणा प्रतिरोधप्रवर्तनाय तेषां निधेः ५०००० कोटि अमेरिका डोलर् दास्यतीति ट्रम्प् अवदत्। द्रुतप्रवर्तनकेन्द्राणि शीघ्रं स्थापयितुं स सर्वाणि राज्यानि आह्वयत्। इतः परम् अष्टसप्ताहपर्यन्तः कालः निर्णायकः, वयं एनं विषाणुमधिकृत्य पठिष्यामः, तम् अतिजीविष्यामश्चेति ट्रम्प् अवदत्।
अमेरिकायां जनानाम् आवश्यकं परिचरणं लब्धुं विधातान् दूरीकृत्य यतिष्ये इत्यपि ट्रम्प् वर्यः न्यगादीत्।"
https://navavani.org.in/wp/archives/12716,कोरोणा-यथार्थसूचनां ज्ञातुं सर्वकारस्य मोबैल् आप्।,"तिरुवनन्तपुरम्- कोरोणा विषाणुव्यापनमनुबन्ध्य व्याजवार्तानाम् असत्यसूचनानां च प्रचारणं निरोद्धुं केरलसर्वकारस्य पृथक् जङ्गमदूरवाणीसम्प्रयोगः(मोबै ल् आप्)। GoK Direct इति नामयुक्तं सम्प्रयोगं मुख्यमन्त्री पिणरायि विजयः अनावृतवान्।
कोविड्-१९ इति रोगमधिकृत्य आधिकारिकां सूचनां अनेन सम्प्रयोगेण लभते।
निरीक्षणे स्थिताः, यात्रिणः, विदेशादागताः च सामान्यजनाश्च एनं सम्प्रयोगं उपयोक्तुं पारयन्ति।
https://qkopy.xyz/prdkerala"
https://navavani.org.in/wp/archives/12706,विद्याभ्यासः विमर्शनात्मकविज्ञाननिर्मितये भवेत्।,"तृशूर्- विमर्शनात्मकविज्ञाननिर्मितिरेव शिक्षाद्वारा साधनीया इति प्रभाषकः साहित्यविमर्शकश्च सुनिल् पी. इलयिटं वर्यः अवदत्।
केवलात् विज्ञानात् व्याख्यानाच्च ऋते विमर्शनात्मिका विज्ञाननिर्मितिरेव प्रचालनीया। अद्य तु तान्त्रिकवैभवनिर्मितिरेव केवलं प्रचलति इत्यपि स अवदत्।
तृशूर् जानपद-शिक्षा-प्रशिक्षणालये(डयट्) केरलीयशिक्षा- इतिहासः वर्तमानश्च इति विषये विचारसत्रम् उद्घाटयन् भाषमाणः आसीत् सः। केन्द्रीयविश्वविद्यालये सहप्राचार्यः डो. बिजू केरलीयशिक्षा- साघ्यताः सङ्केताश्च इति विषयं प्रास्तौत्। उच्चतरशिक्षाविभागस्य भूतपूर्वनिदेशिका सी.पी. चित्रा माध्यस्था आसीत्। समारोहे अस्मिन् चित्रकलाध्यापकाः समादृताः।
प्रांशुपालः डो. टी.के. अब्बासलिः स्वागतं तथा डो. प्रमोद् के. नारात् कृतज्ञतां च व्याहरत्।"
https://navavani.org.in/wp/archives/12701,कोविड्-१९ प्रकरणे राज्ये अतीव जाग्रता। सप्तमकक्ष्यापर्यन्तं परीक्षा त्यक्ता,"तिरुवनन्तपुरम्- कोरोणा विषाणुबाधायाः पश्चात्तले राज्ये अतीव जाग्रतानिर्देशः दत्तः। सप्तमकक्ष्यापर्यन्तं छात्राणां परीक्षा त्यक्ता। तेषां कक्ष्याः मार्च् ३१ पर्यन्तं पिहिताः भवेयुः। अन्याः परीक्षाः अतीव जाग्रतया प्रचलिष्यन्ति। अद्यतने मन्त्रिमण्डलाधिवेशने एवायं निर्णयः स्वीकृतः। अङ्गण्वीटीतः सप्तमकक्ष्यापर्यन्तं विरामः सी.बी.एस्.सी. प्रभृतीनां विद्यालयानामपि बाधकः भवति।
कलालयेषु परीक्षा यथाक्रमं भविष्यति, तत्र कक्ष्या न प्रचलिष्यति। उत्सवाः आघोषाश्च त्याज्या।
केरलेषु षट् जनानामेव कोविड्-१९ बाधा स्थिरीकृता। अस्मिन् साहचर्ये एवायं निर्णयः।"
https://navavani.org.in/wp/archives/12693,"कोरोणा विषाणुबाधा, व्याजवार्ताप्रसारितान् त्रीन् विरुध्य व्यवहारः।","तिरुवनन्तपुरम्- कोविड् इति कोरोणा विषाणुबाधायाः पश्चात्तले सामाजिकमाध्यमद्वारा व्याजवार्तां प्रसारितान् राज्ये त्रीन् जनान् विरुध्य व्यवहारः पञ्जीकृतः। एरणाकुलं सेन्ट्रल् आरक्षिकेन्द्रे द्वौ तृशूर् कुन्नंकुलं आरक्षिकेन्द्रे एकः च व्यवहाराः एवं पञ्जीकृताः।
कोरोणा इति विषाणुः नास्ति, सर्वकारः वृथा प्रश्नान् सृजति इति व्याजवार्ताप्रसारितवान् जेकब् वटक्कञ्चेरि इति कश्चन जनः अपराधी इति निर्णीय व्यवहारः स्वीकृतः।"
https://navavani.org.in/wp/archives/12696,एस्.एस्.एल्.सी.परीक्षायाः श्वः आरम्भः।,"तिरुवनन्तपुरम्- अस्य वर्षस्य एस्.एस्.एल्.सी. टी.एच्.एस्.एल्.सी, ए.एच्.एस्.एल्.सी. परीक्षाः कुजवासरे आरभते। २९४५ परीक्षाकेन्द्राणि एव एतदर्थं सज्जीकृतानि। सर्वकारीणविद्यालयस्थाः १३८४५७ छात्राः धनादत्तविद्यालयस्थाः २५३५३९ छात्राः निजीयविद्यालयस्थाः ३०४५४ छात्राः च परीक्षार्थिनः सन्ति।
मलप्पुरं शिक्षामण्डले एव अधिकाः छात्राः परीक्षां लिखन्ति। तत्र २६८६९ छात्राः परीक्षां लिखन्ति। आलप्पुषा कुट्टनाट् विद्याभ्यासमण्डले एव न्यूनतमाः छात्राः पञ्जीकृताः सन्ति। तत्र केवलं २१०७ छात्राः एव परीक्षार्थिनः सन्ति।
परीक्षार्थिभ्यो नववाण्याः शुभकामनाः।"
https://navavani.org.in/wp/archives/12680,"स्त्रीणां पूजनाय उद्घोषयति, सममेव ताः निन्दति।- मुख्यमन्त्री।","तिरुवनन्तपुरम्- यत्र नार्यस्तु पूज्यन्ते रमन्ते तत्र देवताः इति वारं वारम् उद्घोषयन्नपि स्त्रीणां प्रति निन्दावचनं ताः अधः कृताः कर्तुं यत्नः च अनुदिनं प्रवर्धते इति मुख्यमन्त्री पिणरायि विजयः अवदत्। अन्ताराष्ट्रवनितादिवसस्य राज्यस्तरीयम् कार्यक्रमम् उद्घाटयन् भाषमाण आसीत् मुख्यमन्त्री। वनितारत्नपुरस्कारानपि अस्मिन् अधिवेशने स समार्पयत्।
बालिकानां प्रति अतिक्रमं निरोद्धुं विद्यालयेषु उपदेशसभा आयोजनीया। छात्राणां दुरनुभवान् अध्यापकाना् पुरतः आवेदयितुं सौविध्यं भवेत्। अध्यापकाः स्वयमेव मार्गदर्शकाः भवेयुः इत्यपि स अवदत्।
अस्मिन्नधिवेशने आध्यक्ष्यं विधास्यन् स्वास्थ्य-वनिताक्षेममन्त्री के.के. शैलजा न्यगादीत् यत् मानवविरुद्धान् दुराचारान् तथा अन्धविश्वासान् च त्यक्त्वा स्त्रियः शास्त्रावबोधं प्रवर्धेरन् इति।"
https://navavani.org.in/wp/archives/12670,मातृभूमिः सीड् विशिष्ट-हरितविद्यालय-पुरस्कारः करुनागप्पल्ली सर्वकारीण-उच्चतरविद्यालयाय।,"कोषिक्कोट्- २०१९-२० विद्यालयवर्षस्य मातृभूमिः सीड् पुरस्काराः घोषिताः। कोल्लं जिल्लायां करुनागप्पल्ली सर्वकारीण-उच्चतरविद्यालयाय विशिष्टहरितविद्यालय पुरस्कारः। कण्णूर् जिल्लायां एट्टुकुटुक्क धनादत्त-माध्यमिकविद्यालयः द्वितीयस्थानमाप्तः। तृशूर् जिल्लायां तृत्तल्लूर् माध्यमिकविद्यालयः तृतीयस्थानमाप्तः।
प्रथमस्थानाय एकलक्षं रूप्यकाणि द्वितीयस्थानाय ७५००० रूप्यकाणि तथा तृतीयस्थानाय ५०००० रूप्यकाणि चषकं प्रमाणपत्रं च पुरस्कारे अन्तर्भवति।"
https://navavani.org.in/wp/archives/12662,कोरोणा विषाणुबाधा- ऐक्य अरब् राष्ट्रे विद्यालयानाम् एकमासावधिकः विरामः घोषितः।,"दुबाय्- कोरोणाप्रतिरोधार्थं मार्च् मासस्य अष्टमदिनादारभ्य एकमासपर्यन्तम् ऐक्य अरब् राष्ट्रे विद्यालयानां विरामः घोषितः। सर्वकारीय निजीय रङ्गस्थानां विद्यालयानाम् उन्नतविद्यालयानां च विरामः बाधकः भवति।
छात्राणां सुरक्षादृढीकरणार्थं प्रतिरोध-निवारणप्रवर्तनानां भागत्वेनैव अयमुद्यमः। विरामे विदूरपठनसौविद्यार्थम् उद्यते मन्त्रालयः।
राष्ट्रियतले कोरोणा विषाणुव्यापनं न्यूनीकर्तुमेव विरामः। अस्य भागत्वेन कक्ष्याप्रकोष्ठाः विद्यालययानानि विद्यालयवातावरणम् इत्यादीनि अणुविमुक्तं कर्तुं निर्दिष्टः। राष्ट्रेस्मिन् षट् जनाः विषाणुबाधिताः इत्यावेदनमस्ति।"
https://navavani.org.in/wp/archives/12658,राज्य-शैक्षिकानुसन्धान-प्रशिक्षण-परिषद् रजतजयन्तीसमारोहः मार्च् पञ्चमे दिनाङ्के आरभ्स्यते।,"तिरुवनन्तपुरम्- केरलेषु विद्यालयीयशिक्षायाः सारथिभुता राज्य-शैक्षिकानुसन्धान-प्रशिक्षण-परिषद् इति संस्था रजतजयन्तीसमारेहाय सन्नह्यति। एकवर्षपरिमितः समारोहः मार्च् मासस्य पञ्चमे दिनाङ्के समारभ्स्यते इति संस्थायाः निदेशकः डो. जे. प्रसाद् वर्यः वार्ताहरसम्मेलने व्याहरत्।
पाठ्यपद्धतिः पाठ्यपुस्तकानि, पठनोपकरणानि, अध्यापकसाहाय्यसामग्र्यश्च अनया संस्थया समायोज्य शिक्षामण्डलस्य प्रबलीकरणाय अनवरतं यतमाना विद्यते। अपि च अध्यापकप्रशिक्षणं, अनुस्यूतशिक्षणं, अनौपचारिकशिक्षणं च स्वकीयं दायित्वमेवेति बुद्ध्या प्रवर्तमाना संस्था राष्ट्रे सविशेषश्रद्धामावहति। केरलीयशिक्षामण्डलस्य अक्कादमिककेन्द्रमपि वर्तके एस्.सी.इ.आर्.टी. संस्था।
रजतजयन्तीमभिलक्ष्य अस्याः संस्थायाः इतिहासं प्रवर्तनानि च विवृण्वन् कश्चन प्रलेखः सज्जीक्रियते। विद्यालयेषु आयोजितानां नूतनमातृकाप्रवर्तनानां प्रदर्शनमपि समायोक्ष्यते।
रजतजयन्तीसमारोहस्य उद्घाटनं गुरुवासरे सायं ३.३० वादने केरलीय शिक्षामन्त्री प्रो. सी. रवीन्द्रनाथवर्यः निर्वक्ष्यते। तदानीं शिक्षकपरिवर्तनवर्गस्य उद्घाटनं मन्त्री कटकंपल्लि सुरेन्द्रन् वर्यः निर्वक्ष्यति। पुस्तकानां प्रकाशनं नगरपालः के. श्रीकुमार् वर्यश्च निर्वक्ष्यति इति निदेशकः असूचयत्।"
https://navavani.org.in/wp/archives/12656,केरलीयशिक्षामण्डले बृहत् परिवर्तनमेव सञ्जायते- मुख्यमन्त्री।,"तिरुवनन्तपुरम्- राज्ये शिक्षामण्डले बृहत् परिवर्तनमेव सम्भवतीति मुख्यमन्त्री पिणरायि विजयन् वर्यः अवदत्। सङ्गणकशाला कक्ष्याग्रन्थशाला इत्यादिभिः कक्ष्याप्रकोष्ठाः अान्ताराष्ट्रश्रेष्ठतामावहन्ति। तिरुवनन्तपुरं जिलापञ्चायत्तेन आयोजितायां सर्गवायन सम्पूर्णवायन इति पद्धत्यां सम्पूर्ण कक्ष्याग्रन्थशालाप्रख्यापनं निर्वहन् भाषमाणः आसीत् मुख्यमन्त्री।
पठनार्थं प्रोत्साहनमेव सर्वकारस्य उद्धेश्यम्। सम्पूर्णकक्ष्याग्रन्थशालायाः भागत्वेन लब्धानि पुस्तकानि अधिकृत्य ज्ञातुं छात्राः प्रभवेयुः। अध्यापकैः पाठपुस्तकैश्च प्रदीयमानं ज्ञानमेव प्रधानम्।
मुद्रितग्रन्थानां पठनेन सहैव अङ्कीयपठनमपि अधुना प्रवर्तते। एतेषां सुविधायै कक्ष्याप्रकोष्ठाः एव अधुना अलम्। सम्पूर्णपठनपद्धत्यर्थं पञ्चलक्षं पुस्तकानि सञ्चेतु निर्णीतं परं अष्टलक्षं पुस्तकानि लब्धानि। शिक्षाक्षेत्रे गुणपराणि कार्याणि आयोजयितुं जानपदानां साहाय्यं कियदस्तीति अनेन ज्ञायते इत्यपि मुख्यमन्त्री अवदत्।"
https://navavani.org.in/wp/archives/12642,संस्कृतभाषा भृशं जनकीया कर्तव्या- शिक्षामन्त्री रवीन्द्रनाथः।,"आलुव – संस्कृतभाषा इतोऽ पि जनकीया करणीया इति केरलराज्यस्य शिक्षामन्त्री प्रो. सि. रवीन्द्रनाथः अवदत्। राष्ट्रस्य व्यक्तेः च प्रगतिम् उद्दिश्य सांस्कृतिकरीत्या भाषायाः उपयोग: करणीयः। युक्तिचिन्ता भाषाध्ययनेन साध्या भवेत् इत्यपि तेन उद्‌बोधितम्।
‘केरल संस्कृताध्यापक फेडरेषन्’ इति संघस्य राज्यस्तरीये अधिवेशने शैक्षिकसङ्गोष्ठेः उद्‌घाटनं विधाय भाषमाणः आसीत् सः।
कार्यक्रमे छाात्रवार्तावतारकेषु प्रथमश्रेणीम् सम्प्राप्तेभ्यः प्रमाणपत्रवितरणमपि कृतम्। राष्ट्रपतिपुरस्कारेण समादृतः महामहोपाध्यायः डा. गङ्गाधरन् नायर् महोदयः मन्त्रिणा समादृतः। एरणाकुलं जनपदे विद्यावारिधि- बिरुदमवाप्ताः १५ संस्कृताध्यापकाः सम्मानिताः च।
विधानसभा सामाजिकः अन्वर् सादत्त् वर्यः अध्यक्षः आसीत्। श्री शङ्कराचार्यविश्वविद्यलयस्य कुलपतिः डा धर्मराजः अटाट् मुख्यभाषणं कृतवान् I संस्कृताध्यापक सङ्घटनस्य अध्यक्षः बिजु काविल् , पि. रतिः, सि. पि. सनलचन्द्र:, पि पद्मनाभः, रमेशन् नम्बीशः, जि. चन्द्रशेखरप्रभुः, पि. जि अजित् प्रसादः, श्रीमूलनगरं मोहनः, डा. नित्यानन्द भट्टः, डा. एम्. वि नटेशः च भाषणम् अकुर्वन्।"
https://navavani.org.in/wp/archives/12638,कोरोणा विषाणुः विश्वराष्ट्राणि न त्यजति। वाषिङ्टण् नगरे आपातस्थितिः घोषिता। आशङ्कायाः अवकाशो नास्तीति ट्रम्प्।,"वाषिङ्टण्- विश्वराष्ट्राणि भीत्यामाप्लाव्य कोरोणा विषाणुः अमेरिकायामपि दृष्टा। तत्र अणुबाधया प्रथमा मृत्युः आवेदिता। तदनन्तरम् अमेरिकाराजधानीनगरे वाषिङ् टणे आपातस्थितिः घोषिता। वाषिङ् टणे किङ् कोण्टीस्थले वसन् ५० वयस्कः पुरुष एव मृत इति अमेरिका स्वास्थ्यमन्त्रालयम् असूचयत्। अमेरिकायां २२ जनेषु विषाणुबाधा दृष्टा इति डोणाल्ट् ट्रम्प् वर्यः अवदत्।
कोविड् ९ विषाणुबाधया एकस्य मृत्योरनन्तरम् अमेरिकायां प्रयाणनिरोधोपि आयोजितः। प्रयाणनिरोधः इरान् ,इट्टली, दक्षिणकोरिया इत्येतानि राष्ट्राणि प्रत्यक्षतया बाधते इति अमेरिकायाः आवेदनम्। कोरोणाबाधा स्थिरीकृतयोः इट्टली दक्षिणकोरियाराष्ट्रयोः अमेरिकानागरिकाः यात्रां न कुर्युः इति सूचना दत्ता। चीनातः आगतेभ्यः अमेरिकायां पूर्वमेव निरोधः आसीत्।
एतस्मिन्नन्तरे व्रिट्टन् राष्ट्रमपि कोरोणाभीत्यामस्ति। निरीक्षणस्थेषु विंशतितमे पुरुषे अणुबाधा स्थिरीकृता। एतावत्पर्यन्तं विश्वे कोरोणाबाधया २९३३ जनाः मृताः ८५७००अधिकाः जनाः विषाणुबाधिताश्च। विषाणोः प्रभवकेन्द्रे चीनाराष्ट्रे विषाणुबाधामृत्युः २८३५ जाता।"
https://navavani.org.in/wp/archives/12620,दिल्ली संघर्षे मृतानां संख्या २८ जाता। ऐक्यराष्ट्रसभायाः सचिवोत्तमः अन्वशोचत्।,"नवदिल्ली- दिल्लीसंघर्षे अद्य एकोपि मृतः अनेन इतःपर्यन्तं २८ जनाः संघर्षे मृताः। गुरु तेज् बहादूर् चिकित्सालये एव मृत्युः आवेदिता। १५० अधिकाः जनाः व्रणिताः सन्ति।
एतस्मिन्नन्तरे दिल्लीसंघर्षविषये ऐक्यराष्ट्रसभायाः सचिवोत्तमः अन्टोणियो गुटेरस् वर्यः अनुशोचनं प्राकटयत्। यावच्छर्यं संयमनं पालयितुं सचिवोत्तमस्य वक्ता अभ्यार्थयत्।
न्यूनपक्षाणां संरक्षणे भारतेन गुरुतराः परिश्रमाः आयोजनीया इति अन्ताराष्ट्र-धर्मस्वतन्त्रता आयोगः अपि असूचयत्। नागरिकाणां संरक्षणं सर्वकाराणाम् उत्तरदायित्वमेवेति आयुक्तः प्रस्तावनायाम् अवदत्।"
https://navavani.org.in/wp/archives/12614,केरलीय संस्कृताध्यापक सन्धानम् इति संघस्य राज्यस्तरीयम् अधिवेशनम् आलुवा देशे।,"आलुवा- केरल संस्कृताध्यापक सन्धानम् इति अध्यापकसङ्घटनायाः राज्यस्तरीयम् अधिवेशनम् आलुवायां फेब्रुवरी २७,२८,२९ दिनाङ्केषु प्रचलिष्यति। आलुवा तोट्टुमुखं वै.एम्.सी.ए. सभागृहे आयोज्यमानं विद्याभ्याससम्मेलनम् २९ दिनाङ्के प्रातः ११ वादने केरलीयशिक्षामन्त्री प्रो. सी. रवीन्द्रनाथवर्यः उद्घाटयिष्यति। तदानीं विधानसभासामाजिकः अन्वर् सादत् वर्य आध्यक्ष्यं निर्वक्ष्यति।
२७ दिनाङ्के राज्यस्तरीय कौण्सिल् मेलनं भविता। २८ दिनाङ्के राज्यस्तरीयम् अधिवेशनं जिला पञ्चायत् अध्यक्षः अब्दुल् मुत्तलिख् उद्घाटयिष्यति। प्रतिनिधिसम्मेलनं संघस्य भूतपूर्वाध्यक्षः एन्. राजगोपाल् वर्यः तथा आपृच्छमेलनं लोकसभासदस्यः बन्नी बहनान् च उद्घाटयिष्यति।
राज्यस्तरीयमेलनमनुबन्ध्य आयोजिते सम्भाषण चित्ररचना मत्सरयोः विजयिनां तथा वार्तावतारकाणां छात्राणां च साक्ष्यपत्राणि शिक्षामन्त्री वितरिष्यति। श्रीशङ्कराचार्यसंस्कृतविश्वविद्यालयस्य कुलपतिः डो. धर्मराज् अटाट् वर्यः मुख्यप्रभाषणं विधास्यति। राष्ट्रपतिपुरस्कारजेतारं जी. गङ्गाधरन् नायर् वर्यं मन्त्री आदरिष्यति।"
https://navavani.org.in/wp/archives/12603,"देहल्यां संघर्षः, पञ्च मृताः, गृहमन्त्री अमित् षा उच्चतरसमावेशनाय आह्वयत्।","दिल्ली- नागरिकनियममनुबन्ध्य उत्तरपूर्वदिल्यां सञ्जाते संघर्षे पञ्च जनाः मृताः। मृतेषु एकः दिल्ली आरक्षिदलाङ्गं भवति। संघर्षस्य पश्चात्तले दिल्यां निरोधनाज्ञा अनुवर्तते। विद्यालयानां विरामः घोषितः।
मौज् पुर्यां संघर्षे गृहाणि वाहनानि च संघर्षकारिणः अग्निसादकुर्वन्। बहूनि वाणिज्यस्थापनानि आक्रमितानि। संघर्षे अनुवर्तमाने दिल्ली पर्यावरणविभागमन्त्री गोपाल् राय् वर्यः ह्य‌ः अर्धरात्रौ उपराज्यपालेन सह मिलित्वा अस्मिन् विषये चर्चामकरोत्।"
https://navavani.org.in/wp/archives/12610,व्रणितेभ्यः सत्वरचिकित्सा आयोजनीया- अर्धरात्रौ दिल्ली उच्चन्यायालयस्य आदेशः।,"नवदिल्ली- दिल्ल्यां प्रवर्तमाने संघर्षे व्रणितानां सुरक्षितपरिवहणाय तथा चिकित्सायै च दिल्ली उच्चन्यायालयस्य आदेशः। एतत्सम्बन्धिनि आपातावेदने कुजवासरे अर्धरात्रौ न्यायवादं श्रुत्वैव दिल्ली आरक्षकदलं एवं निरदिशत्।
संघर्षे व्रणितान् आधुनिकसौविध्ययुक्तं चिकित्सालयं नयेत् इत्यावश्यमुन्नीय प्रदत्तमावेदनं न्यायाधिपस्य एस्. मुरलीधरवर्यस्य वसतौ एव न्यायवादाय समर्पितम्। एस्. मुरळीधर, अनूप्, जे. भानुमती इत्येतेषां न्यायाधिपानां संहतिः वादमशृणोत्।
आवेदने प्रस्तावितं कार्यं परिगणय्य यथाविधि सौविध्यं प्रदाय च न्यायालयमावेदनीयमिति दिल्ली अरक्षकदलं निरदिशत्।"
https://navavani.org.in/wp/archives/12600,आङ्गलपरिज्ञानस्य परिबृंहणार्थं इ-३ पद्धतिः,"तिरुवनन्तपुरम्- सार्वजनीनशिक्षासंरक्षणयज्ञस्य भागत्वेन विद्यालयेषु समायोजिताः अतितान्त्रिकसुविधाः प्रयोजनीकृत्य कैट् संस्थया प्रायोजिता इ३- इ-क्यूब्- इति आङ्गलभाषापद्धतिः सर्वकारेण अनुमिता। सार्वजनीनशिक्षानिदेशकस्य निरीक्षणे राज्यशैक्षिकानुसन्धानप्रशिक्षणपरिषदः अक्कादमिक सहयोगेनैव सर्वेषां छात्राणाम् उपकारिका इ क्यूब् आङ्गलपद्धतिः कैट् संस्थया समायोज्यते।
पद्धतेः अनुबन्धत्वेन समग्रा , इ-ग्रन्थशाला, इ भाषापरीक्षणालयः इ- प्रक्षेपणसामग्र्यश्च विद्यालयेषु समायोज्यन्ते। अनेन विश्वस्तरीयः अङ्कीयग्रन्थालयः सज्जीक्रियते। अधुना प्रथमतः अष्टमकक्ष्यापर्यन्तेषु कक्ष्यासु छात्राणां पठनतलानुसारं वर्णचित्रसहितानि २०० पुस्तकानि समग्रायां लब्धानि भवन्ति। अनेन छात्राः स्वयमेव अथवा अध्यापकानां साहाय्येन एतानि पठितुं प्रभवन्ति। एतेन आङ्गलभाषाप्रावीण्यं परिवर्धयितुं अध्ययनं सरसं कर्तुं च अवकाश‌ः लभन्ते।"
https://navavani.org.in/wp/archives/12569,"डोणाल्ड् ट्रम्पस्य आगमनाय होरापरिमितः कालः, भारतेन सह वाणिज्यसंविदः अमेरिका पश्चादगात्।","नवदिल्ली- अमेरिकाशासनाधिपस्य डोणाल्ड् ट्रम्प् वर्यस्य भारतपर्यटनं श्वः आरभते। एतदर्थं होरापरिमिते काले अवशिष्टे भारतेन सह वाणिज्यसमयतः अमेरिका पश्चाद्गत इति सूचना। कांश्चन उन्नतकर्मकरान् उद्धृत्य इन्ड्या टुडे इति माध्यमेनैव एतदावेदितम्।
भारते ट्रपस्य प्रथमं पर्यटनं भवति इदम्। अस्मिन्नवसरे उभयोः राष्ट्रयोः कृते वाणिज्यसंविद् हस्ताक्षरं करिष्यतः इति प्रतीक्षा आसीत्। परन्तु अन्तिमे निमेषे अमेरिकाराष्ट्रं समयतः प्रत्यपाययत् इति भारतीयवृत्तं सूचयति।
इतोपि समग्रतरं संविद् आयोजयितुमेव अमेरिकायाः परिश्रमः, अत एव अधुना एतत् पश्चाद्गमनम् इति अमेरिकावृत्तानां सूचना।"
https://navavani.org.in/wp/archives/12564,छात्रान् पठनसंस्कृतिं नयति चेत् सा एव शिक्षा- शिक्षामन्त्री।,"पार्श्वीकरणरहितस्य समाजस्य निर्मितिरेव सार्वजनीनशिक्षायाः लक्ष्यम्। तादृशं समाजं विकासयितुं पार्श्वीकरणरहितः कक्ष्याप्रकोष्ठ एव प्रभवति। सार्वजनीन-शिक्षासंरक्षणयज्ञः जनकीयशिक्षायाः आदर्शभूतो भवति। समामेलितसभा अस्माकं शिक्षामण्डलं नियन्त्रयति चेत् तेषामाशयमेव प्रावर्तिकं कर्तुं शक्यते। परन्तु सार्वजनीनशिक्षा समाजस्य आवासव्यवस्थया साकं स्थित्वा अतिजीवनस्य पाठान् प्रददाति। केरलेषु तादृशजनता एव शिक्षामण्डलं नयति।
जनानां तात्पर्यं मानयन् शिक्षासम्प्रदाय एव सार्वजनीनशिक्षा। केरलीयशिक्षा विश्वस्यादर्शभूता स्यात्। तदर्थं त्रीणि तत्वानि श्रद्धेयानि भवन्ति। जनकीयता, आधुनिकता मानविकता च। आधुनिकशिक्षा छात्रकेन्द्रिता भवति। तस्याः क्रियान्वयने मानविकतायाः संरक्षणमप्यनिवार्यम्। कस्यचन ग्रामस्य हृदयं भवति तद्देशस्थः विद्यालयः। विद्यालयस्य हृदयं ग्रन्थालयश्च। कक्ष्याप्रकोष्ठे विज्ञानस्य वातायनम् उद्घाटयितुम् अध्यापकः प्रभवेत्। तादृशप्रवर्तनमेव सीमाट्ट संस्थायाः लक्ष्यम्।
सीमाट् केरल इति संस्थाया‌ः पद्धतीनाम् अवलोकनम्, आसूत्रणं विचारसभां च अभिमुखीकृत्य भाषमाण एव शिक्षामन्त्री प्रो. सी. रवीन्द्रनाथवर्यः एवम् अवदत्।"
https://navavani.org.in/wp/archives/12561,"कोयम्पत्तूर् निकटे यानापघातः, २० जनाः मृताः, मृतेषु अधिकाः केरलीयाः।","कोयम्पत्तूर्- बंगलूरुतः एरणाकुलं प्रस्थितं केरल-राज्य-परिवहणनिगमस्य अतिविशिष्टबस् यानं अपघाते पतितम्। कोयम्पत्तूर् समीपे अविनाशिस्थले एव अपघातः संवृत्तः। केरलात् तमिल् नाटुं प्रति प्रस्थितं भारवाहियानं बस् यानेन संघट्टितम्। बस्यानस्य चालकः नियन्त्रकश्च अपघाते मृतौ। मृतेषु स्त्रियः अपि सन्ति। २३ जनाः व्रणिताः। व्रणितान् तिरुप्पूरे चिकित्सालयं प्रावेशयत्।
केरलात् मन्त्रिणः उन्नतकर्मचारिणश्च तिरुप्पूरं प्रति प्रस्थिताः। अपघाते मुख्यमन्त्री पिणरायि विजयः अनुशोचनं प्राकटयत्। रक्षाप्रवर्तनाय सर्वा व्यवस्था कल्पिता इति मुख्यमन्त्री अवदत्।"
https://navavani.org.in/wp/archives/12556,निर्वाचन-अभिज्ञापत्रम् आधारपत्रेण सह योजयितुं सर्वकारः।,नवदिल्ली- आधारपत्रं निर्वाचनाभिज्ञापत्रेण सह योजयितुं सर्वकारः सन्नह्यति। एतदर्थं लोकप्रातिनिथ्यनियमे भेदगतिमायोजयितुं सर्वकारः निरणयत्। मतदायकानुसूच्याः शुद्धीकरणार्थं अभिज्ञापत्रं आधारेण सह योजयितुं पद्धतिः निर्वाचनायुक्तेन २०१५ तमे वर्षे प्रारब्धा आसीत्। ३२ कोटि प्रत्यभिज्ञापत्रम् आधारपत्रेण योजितमपि पुनः सर्वोच्चन्यायालयस्य निर्णयानुसारं पद्धतिः स्थगिता आसीत्। परं नियमस्य भेदगत्यनन्तरम् आधारसूचनानि आयोजयितुं शक्यते इति न्यायालयस्य निर्णयानुसारम् अधुना भेदगत्यर्थं सन्नह्यति सर्वकारः।
https://navavani.org.in/wp/archives/12538,अरविन्द् केजरिवाल् दिल्लीमुख्यमन्त्रिपदमगृह्णात्।,"नवदिल्ली- दिल्याः मुख्यमन्त्रिपदे अरविन्द् केजरिवाल् वर्यः सत्यशपथं गृहीत्वा अधिकारमगृह्णात्। तृतीयवारमेवायं मुख्यमन्त्रिधुरां वहति। रामलीला स्थले आयोजिते अधिवेशने उपराज्यपालः अनिल् बैजल् वर्यः सत्यशपथमग्राहयत्। मनीष् सिसोदिया, सत्येन्द्र जयिन्, गोपाल् राय्, कैलाष् गह्लोत्, इम्रान् हुजैन्, राजेन्द्र गौतम् इत्येते मन्त्रित्वेनापि सत्यशपथमगृह्णन्। एते गते मन्त्रिमण्डले अपि सदस्याः आसन्।
सत्यशपथसमारोहे प्रधानमन्त्रिणम् आमन्त्रितवान् केजरिवाल् वर्यः तथापि प्रधानमन्त्री भागं न जग्राह। स वाराणस्यां सन्दर्शने अस्ति।
अध्यापकाः जय् भीं पद्धत्याः गुणभोक्तारः छात्राः ग्रामीणचिकित्सालयस्थाः भिषजः अन्ये निर्माणरंगस्थाः कर्मकराश्च केजरिवालेन सह वेदिकायाम् उपस्थिताः आसन्।"
https://navavani.org.in/wp/archives/12454,नववाण्याः दशवार्षिकसमारोहः सुसम्पन्नः।,"इरिङ्ङालक्कुटा- इरिङ्ङालक्कुट विद्याभ्यासमण्डलस्य संस्कृतम् अक्कादमिकसमित्या समायोजितः नववाण्याः दशवार्षिकसमारोहः तथा संस्कृत-ह्रस्वचलच्चित्रोत्सवश्च इरिङ्ङालक्कुटा एं सी पी समारोहसौधे पृथक् आयोजितायां वेदिकायां सुसम्पन्नः अभवत्। केरलविधानसभायाः भूतपूर्वसदस्यः तोमस् उण्णियाटन् वर्यः समारोहं समुदघाटयत्। शिक्षा उपनिदेशिका श्रीमती गीता आध्यक्ष्यं निरवहत्। मण्डलशिक्षाधिकारिणी जयश्रीवर्या स्वागतभाषणं व्यदधात्।
डो. पी. नारायणन् नम्पूतिरी, डो. टी.डी. सुनीतीदेवी एन्. के. रामचन्द्रन्, विजयन् वी. पट्टाम्बी, एन् भास्करन्, सी.वी. जोस् इत्येते विद्वांसः सदसि समादृताः। ए.इ.ओ. अब्दुल् रसाख्, श्रीमति प्रणित प्रसाद् च आशंसामर्पयामासतुः।
उद्घाटनानन्तरं ह्रस्वचलचित्राणां प्रदर्शनमभवत्। षट् चलच्चित्राणि प्रादर्शयत्।
मध्याह्नादूर्ध्वं द्विवादने पुरस्कारसमर्पणसमारोहः आसीत्। उत्कृष्टानि त्रीणि चलच्चित्राणि, उत्कृष्टः निदेशकः, पटकथाकारः, प्रकृष्टः नटः, नटी, पृथक् जूरीपुरस्काराः वितीर्णाः।
पुरस्कारदानवेदिका चलच्चित्रप्रवर्तकैः नटैः सांस्कृतिकव्यक्तिभिश्च समाकलिता आसीत्।
विश्वे प्रप्रथममेव संस्कृते ह्रस्वचलच्चित्रोत्सवः एवं समायेजिताः।"
https://navavani.org.in/wp/archives/12523,"वाव सुरेष् तीव्रावस्थां नातिक्रान्तवान्, स्वास्थ्यावस्थायाम् ईषत् पुरोगतिः।","तिरुवनन्तपुरम्- सर्पदंशनेन तिरुवनन्तपुरं वैद्यकीयकलाशालाचिकित्सालयं प्रवेशितस्य सुप्रसिद्धव्यालग्राहिणः वावा सुरेष् वर्यस्य स्वास्थ्यावस्थायाम् ईषत् पुरोगतिरस्तीति चिकित्सालयाधिकृताः असूचयन्। परन्तु अपघातावस्था अतिक्रान्ता इति वक्तुं न शक्यते। चिकित्सालये तीव्रपरिचरणविभागे प्रवेशितस्य तस्य स्वास्थ्यमधिकृत्य ७२ होरानन्तरमेव किमपि वक्तुं शक्यते इत्यधिकारिणः अवदन्।
गते गुरुवासरे एव व्यालग्रहणसमये व्यालेन दष्टं तं चिकित्सालयं प्रावेशयत्। पत्तनापुरे कस्मिंश्चित् गृहे सर्पः दृष्टः इति दूरवाणीसन्देशानुसारं तत्र गत आसीत् वाव सुरेष्।"
https://navavani.org.in/wp/archives/12518,विधिनिर्णयस्य कार्यान्वयनं नो चेत् न्यायालयानां पिधानमेव वरम्- न्यायाधिपः अरुण् मिश्रा।,"नवदेहली- दूरवाणीप्रतिष्ठानेभ्यः १.४७ लक्षं कोटिरूप्यकाणि ऋणशेषत्वेन स्वीकरणं प्रतिबद्धस्य सर्वकारीणकर्मकराय सर्वोच्चन्यायालयस्य रूक्षविमर्शः न्यायालयनिर्णयं प्रतिरोद्धुं कस्यचन कर्मकरस्य कः अधिकार इति ज.अरुण् मिश्रा, ज. एं.आर्. षा च अन्तर्भूतं संवेशनम् अपृच्छत्। कर्मकरस्यास्य प्रवृत्तिः चकितास्पदा इत्यपि न्यायालयेन निर्णीतम्।
यदि न्यायालयादेशाने कर्मकराः न प्रावर्तिकं कुर्वन्ति तर्हि न्यायालयानां पिधानमेव वरमिति ज. अरुण् मिश्रा अवदत्। अत्याचारान् उन्मूलयितुमारब्धं प्रवर्तनं कर्मकराणाम् औदासीन्याद् निष्फलतां याति। नीतिव्यवस्थां प्रति बहुमानहीनाः अस्मिन् लोके जीवनं नार्हन्ति इत्यपि न्याय़ाधिपः अवदत्।"
https://navavani.org.in/wp/archives/12512,आग्रा लख्नै अतिवेगरथ्यायां बस् यानं भारवाहियानस्य पृष्टे विघट्य १६ जनाः मृताः।,"आग्र- आग्र-लख्नौ अतिवेगरथ्यायां भारवाहियानस्य पृष्टभागे बस् यानं विघट्य १६ जनाः मृताः, २० जनाः आहताः। बुधवासरे रात्रावेव अपघातः संवृत्तः। देहलीतः बीहार् राज्यं प्रति ४० परिमितैः यात्रिकैः साकं गच्छत् बस् यानमेव अपघाते पतितः।
फिरोसाबाद् मण्डलस्थे नग्ला खान् पुलीस् थाना परिधौ एवापघातः। अतिवेगरथ्यायां भग्नस्य चक्रस्य परिवर्तनार्थं संस्थापितस्य भारवाहियानस्य पश्चात् बस् यानस्य विघट्टनं संजातम्।
होरात्रयपरिमितेन रक्षापिरवर्तनेनैव आहतान् तथा मृतानां शरीराणि च बहिरानीतानि। आहतान् उत्तरप्रदेशस्थं आर्.ऐ.एं.एस्. चिकित्सालयं प्रावेशयत्।"
https://navavani.org.in/wp/archives/12450,नववाण्याः दशवार्षिकसमारोहः संस्कृतह्रस्वचलच्चित्रोत्सवश्च।,"इरिङ्ङालक्कुट- संस्कृतभाषामण्डले प्रमुखः जालसेवामाध्यमः भवति नववाणी। वार्ताः संस्कृतभाषासम्बन्धीनि सर्वाणि कार्याणि, जालसेवाद्वारा पठनविभवानां वितरणं, भाषापोषणार्थं प्रतिसप्ताहं समस्यापूरणमत्सरः, प्रश्नोत्तरम् इत्यादीनि प्रवर्तनानि आयोजयति। अष्टलक्षम् अनुवाचकाः इतः पर्यन्तं नववाणीमन्वाश्रयन्। नववाण्याः प्रवर्तनानि दशवर्षाणि अतीतानि।
नववाण्याः दशवार्षिकस्य अनुबन्धतया इरिङ्ङालक्कुट संस्कृत-अक्कादमिकसमितिः २०२० फेब्रुवरी ११ दिनाङ्के इरिङ्ङालक्कुट एं सी.पी. आन्ताराष्ट्रिय-समारोहमन्दिरे संस्कृत-ह्रस्वचलच्चित्रोत्सवम् आयेजयति। चलचित्र-सांस्कृतिकमण्डलस्थाः प्रमुखाः विद्वांसः अस्मिन्नुत्सवे भागं भजन्ते। सत्रत्रयरूपेणैव उत्सवस्य आयोजनम्।
प्रथमम् उद्घाटनसत्रम्। मण्डलशिक्षाधिकारिणी एम् आर् जयश्रीवर्या स्वागतभाषणं विधास्यति। नगरसभायाः अध्यक्षा निम्या षिजू वर्या आध्यक्ष्यं निर्वक्ष्यति। तृशूर् जिला पञ्चायत् अध्यक्षा मेरी तोमस् वर्या उद्घाटनं विधास्यति। विधानसभायाः भूतपूर्वसदस्य तोमस् उण्णियाटन् वर्यः अतिथिः भविता। शिक्षा विभागे तृशूर् उपनिदेशिका श्रीमति गीता वर्या मुख्यभाषणं करिष्यति
समारोहे अस्मिन् डो. पी. नारायणन् नम्पूतिरि‌ः, डो. टी.डी. सुनीतीदेविः, एन्. के. रामचन्द्रन्, एन्, भस्करन्, एन्. नारयणन् इत्येतान् समादरिष्यते। एस्. सी. इ. आर्.टी संस्कृतम् अधिकारी वी,श्रीकण्ठन्, डो. एं.वी. नटेशन्, सनल् चन्द्रन्, अब्दुल् रसाख्, सुरेष् बाबू एन् एस् प्रभृतयः आशंसां प्रकाशयिष्यति।
द्वितीयं सत्रं संस्कृतह्रस्वचलचित्राणां प्रदर्शनमेव। षट् चलचित्राणि एतदर्थं चितानि।
तृतीयं सत्रं पुरस्कारप्रख्यापनं वितरणं च। नववाण्याः मुख्यसम्पादकः सी.वी. जोस् वर्यः स्वागतं व्याहरिष्यति। केरलकलामण्डलं मुक्तविश्वविद्यालयस्य कुलपतिः डो. टी.के. नारायणन् वर्यः मुख्यातिथिः भविता। इटवेल बाबू, सुनिल् सुगत, नन्दकिषोर्, मेजर् प्रमोद् राघवन्, पी.के. भरतन्, श्रीमती सोणिया गिरिः, कुमारी आतिरा पट्टेल्, श्री गोकुल् मङ्गलत् प्रभृतीनां विशिष्टं सान्निध्यमपि भविष्यति।
प्रो. वी. माधवन् पिल्ला, डो. सुनिल् कुमार् कोरोत्, सी.सी. सुरेष्, डो. एस्.एन् महेष् बाबू, षाजू पोट्टक्कल् प्रभृतयः आशंसा व्याहरिष्यति। श्री सुरेष् बाबू सी.सी. कृतज्ञतां च प्रकाशयिष्यति।
संस्कृतक्षेत्रे अयमुत्सवः नूतन‌ः पदविन्यास एव। आधुनिककालेन सह संस्कृतस्य समायोजनमेव अनेन लक्ष्यते। केरलमासमन्तात् अध्यापकानां छात्राणां च सान्निध्यमत्र प्रतीक्षे।"
https://navavani.org.in/wp/archives/12438,पी. परमेश्वरन् वर्यः दिवमगात्।,"ओट्टप्पालम्- केरलेषु संघपरिवारप्रस्थानानाम् पूर्वकालसंघाटकः तात्त्विकाचार्यश्च श्रीमान् पी.परमेश्वरवर्यः दिवंगतः। स ९३ वयस्कः आसीत्।रविवासरे प्रातः ओट्टप्पालसमीपे मायन्नूर् देशे निजीयायुर्वेदचिकित्सालये आसीदस्यान्त्यम्। १९८२ आरभ्य भारतीयविचारकेन्द्रस्य निदेशकः अस्ति। तथा कन्याकुमारी विवेकानन्दकेन्द्रस्य अध्यक्ष भवत्ययम्। हैन्दवतत्त्वचिन्तायाः सात्विकतेजः अयं संघप्रवर्तकानां मध्यो परमेश्वर्जी इति विख्यातो भवति।
२००४ तमे वर्षो पद्मश्री तथा २०१८ तमे वर्षे पद्मविभूषण् इति पुरस्काराभ्यां राष्ट्रमेनम् आदद्रे। अपि च जन्माष्टमिप्रभृतयः नैके पुरस्काराः तेन अवाप्ताः।
आध्यात्मिकतायाम् अधिष्ठितेन जीवनेनैव समाजस्य उन्नतिः स्यात् इति तत्त्वमेव अयमुद्धधार। अध्ययनाय गवेषणाय च स स्वकीये जीवने प्राधान्यं पर्यकल्पयत्। श्रीनारायणगुरुदेवन् नवोत्थानत्तिन्टे सारथिः, दिशाबोधत्तिन्टे दर्शनम्, मार्क्सुं स्वामिविवेकानन्दनुम् इत्यादयः विंशतिपरिमिताः ग्रन्थाः तेन विरचिताः।
१९२७ तमे वर्षे आलप्पुषमण्डले चेर्तलदेशे अयं भूजातः अभवत्। अस्य भौतिकसंस्कारः रविवासरे सायं मुहम्मा देशे भविष्यति।"
https://navavani.org.in/wp/archives/12418,प्रमुखः संस्कृतपण्डितः विवर्तकश्च चन्द्रशेखरवारियर् वर्यः दिवंगतः।,"अष्टमिच्चिर- प्रसिद्धः संस्कृतविद्वान् तथा अनुवादकश्च श्रीमान् चन्द्रशेखरवारियर् वर्यः कालकबलीभूतः। स १०१ वयस्कः आसीत्। वार्धक्यसहजया अवशतया स अष्टमिच्चिरस्थे गृहे विश्रामजीवने आसीत्। अद्य प्रातः षड्वादनावधौ आसीदस्य अन्त्यम्।
बह्यः संस्कृतकृतयः तेन मलयालभाषायाम् अनूदिताः। अपि च कलोत्सववेदिकायाम् अस्य़ सान्निध्यं स्थिरमासीत्। बहवः पुरस्काराः अपि अनेन आप्ताः। अस्य भौतिकदेहसंस्कारः श्वः भविष्यति।"
https://navavani.org.in/wp/archives/12406,अक्षरोत्सवस्य शुभसमाप्तिः।,"तिरुवनन्तपुरम्- साहित्यस्य संवादस्य सर्गात्मकतायाश्च नूतनम् आकाशम् अनन्तपुुर्यै समर्पयन् मातृभूमि-अन्ताराष्ट्रपुस्तकोत्सवस्य तृतीयसोपानं समाप्नोत्। कनकक्कुन्न् प्रासादे आयोजितं समापनसमारोहं राज्यपालः आरिफ् मुहम्मद्खान् वर्यः उदघाटयत्।
स्वकीयान् आशयान् विचारान् च प्रकटयितुम् अधिकारः अस्तीति विश्वासम् आतन्वानः बहवो जनाः अभिप्रायस्वातन्त्र्यं नाङ्गीकुर्वन्ति। एतत् कापट्यं द्वैमुख्यं चास्ति इति राज्यपालः अवदत्।
अस्माकं दिनानि अन्धकारे न पतिष्यतीति सन्देशमेव अक्षरोत्सवद्वारा लभते इति समारोहे आध्यक्ष्यं निर्वहन् मन्त्री कटकंपल्लि सुरेन्द्रन् वर्यः अवदत्। अपि च प्रतिरोधं शक्तीकर्तुम् अक्षरोत्सवः प्रभवति , वर्गीयवादिनां प्रक्युत्तरमेव एतादृश उत्सव इत्यपि सोवदत्।
अक्षरोत्सवस्य तृतीयसोपानम् अधिकम् आत्मविश्वासं प्रददाति इति समापोहे भाषमाणः मातृभूमि प्रबन्धकनिदेशकः एं.वी. श्रेयांस् कुमार् वर्यः न्यगादीत्।"
https://navavani.org.in/wp/archives/12400,केरलेषु लव् जिहाद् इति समस्या नावेदिता इति केन्द्रिय-गृहमन्त्रालयः।,"नवदेहली- राष्ट्रतले राष्ट्रिय-नागरिकता-पञ्जिकाम् विधातुं न निरणयत् इति केन्द्रिय गृहमन्त्रालयः। लोक्सभायां केन्द्र गृहमन्त्रालयस्य सहमन्त्री नित्यानन्द् राय् वर्यः कार्यमिदम् आवेदितवान्। अपि च केरलेषु लव् जिहाद् इत्याख्यः धर्मसमस्या नावेदिता। एतत्सम्बन्धिनौ द्वौ व्यवहारौ एन्.ऐ.ए दलेन अन्विष्येते इत्यपि बेन्नी बहन्नान् इति सदस्यम् स अबोधयत्।
     नागरिक संशोधनाधिनियमं, नागरिकत्व पञ्जिकां च विरुध्य आराष्ट्रं प्रतिषेधाः प्रचलन्ति। तदानीमेव एतदर्थं सर्वकारनिर्णयो नास्तीति  केन्द्रसर्वकारः आधिकारिकं प्रतिवचनं लोक्सभायाम् अदात्।
     सममेव केरलेषु लव् जिहाद् एतावत्पर्यन्तं नावेदितमित्यपि मन्त्री आधिकारिकतया सभायां प्रास्तौत्। जिहाद् इत्यस्य नियमे निर्वचनानि नास्तीत्यपि स सभायामवोचत्।"
https://navavani.org.in/wp/archives/12393,"एकोपि कोरोणा विषाणुना बाधितः, इतोप्यधिकं द्रष्टुं साध्यता इति स्वास्थ्यमन्त्री।","तिरुवनन्तपुरम्- वुहानात् प्रतिनिवृत्तस्य एकस्य छात्रस्यापि कोरोणा विषाणुबाधा। कासरगोड् मण्डलीयस्य छात्रस्य कोरोणबाधा स्थिरीकृतेति स्वास्थ्यमन्त्री के.के. शैलजावर्या अवदत्। काञ्ञङ्ङाट् जिल्ला चिकित्सालये प्रवेशितस्य तस्य स्वास्थ्यव्यवस्था तृप्तिकरेति आवेदयति। अधुना चिकित्सालयं प्रविष्टेषु कस्यचिदपि स्वास्थ्यविषये आश्ङ्का नास्तीति मन्त्री अवदत्। विधानसभायां स्वास्थ्यमन्त्री पृथक् प्रस्तावनायां न्यगादीत्।
रविवासरपर्यन्तं १०४ रक्तमातृकां परीक्षितेषु तृशूर् आलप्पुषा मण्डलस्थयोः द्वयोः एव विषाणुबाधा स्थिरीकृता। एतावत्पर्यन्तं केरलराज्ये त्रयाणामेव विषाणुबाधा स्थिरीकृता।
रेगबाधितानां संख्या इतोप्यधिकतरं भवितुं साध्यता अस्ति। विमानपत्तनेषु नौनिस्थानेषु च सूक्ष्मता परिशोधना च शक्ततया विहिता। सर्वैः एतद्विषये जागरूकैः भाव्यम् इति स्वास्थ्यमन्त्री अवदत्।"
https://navavani.org.in/wp/archives/12370,प्रथमं मातृभूमि-बुक्क् आफ् द इयर् पुरस्कारं विनोद् कुमार् शुक्लाय समार्पयत्।,"तिरुवनन्तपुरम्- भारते प्रादेशिकभाषालेखकाय मातृभूमेः प्रथमं बुक्क् आफ् द इयर् पुरस्कारं ददाति इत्येतेन मातृभूमिरिति संस्थायाः प्रकाशकत्वम् अङ्गीकृतमिति मातृभूमेः सहकारिप्रबन्धननिदेशकः एं वी श्रेयांस् कुमार् वर्यः अवोचत्। मातृभूमेः पुरस्कारदानवेदिकायाम् आध्यक्ष्यं निर्वहन् भाषमाण आसीदयम्।
भारतीये साहित्ये उत्कृष्टरचनायाः आदरणस्य भागत्वेनैव मातृभूमि अक्षरपुरस्कारस्य अस्मात् तृतीयसत्रादारभ्य अयं पुरस्कारः आयोजितः। भारतीयसाहित्यमण्डलस्थानाम् आगोलप्रकाशकानाम् आकर्षणमपि अनेन पुरस्कारेण उद्दिश्यते। अक्षरोत्सवे जनानां सान्निध्यम् अतीव सन्तोषास्पदं भवति।
बुक्कर् पुरस्कारस्य निर्णायकसमित्यध्यक्षा मारगरट् बस्बी वर्या पुरस्कारं समार्पयत्। विनोद् कुमार् शक्लावर्यस्य ब्लू ईस् ब्लू इति ह्रस्वकथासमाहारस्य आङ्गलपरिभाषा एव पुरस्काराय अर्हा अभवत्। पञ्च लक्षं रूप्यकाणि शिल्पं च पुरस्कारे अन्तर्भवति।"
https://navavani.org.in/wp/archives/12356,विरोधे सत्यपि राज्यपालः सर्वकारस्य नयरेखां पूर्णतया विधानसभायां प्रास्तौत्।,तिरुवनन्तपुरम्- वियोजनं संसूच्यैव नागरिकत्व-संशोधन-अधिनियमसम्बन्धी परामर्शः राज्यपालः आरिफ् मुहम्मद् खान् वर्यः विधानसभायामपठत्। पूर्वं विरोधं प्रकटयन् नयरेखायाः संशोधनं राज्यपालेन अनुदिष्टम्। परन्तु मुख्यमन्त्रिणः अभ्यर्थनां परिगणय्य नयरेखां पूर्णतया अपठत्।
https://navavani.org.in/wp/archives/12353,नागरिक-संशोधनाधिनियमः यूरोपीय सभा अद्य चर्चते। श्वः मतदानम्।,"लण्टन्- भारतस्य नागरिकत्व संशोधनाधिनियमसम्बन्धिनी चर्चा यूरोप संविधानसभायां अद्य श्वश्च भविष्यति। संयुक्ततया एव तत्र प्रमेयचर्चा प्रचलिष्यति। तत्रत्येषु ७५१ सदस्येषु ५६० सदस्याः चर्चायै आगताः। अयमधिनियमः विवेचनपरः भिन्नतादनकश्चेति प्रमेयेन सूच्यते। गुरुवासरे मध्याह्रावधि प्रमेयविषये मतदानं भविष्यति।
यूरोपीय सभायां पञ्च विभागाः गते सप्ताहे एव प्रमेयः आनीतवन्तः। नागरिकत्वाधिनियमः आन्ताराष्ट्रियां समयां लङ्घयति इति तेषामभिप्रायः। अतः अस्य अधिनियमस्य सन्त्यागार्थं प्रधानमन्त्रिणं मोदीवर्यं अनेन प्रमेयेन प्रार्थयन्ति।"
https://navavani.org.in/wp/archives/12333,अकिञ्चनानां बालकानां पठनाय विद्यालयं स्थापितवते फलव्यापारिणे पद्मश्री पुरस्कारः।,"नारङ्गकविक्रयणात् लभ्यमानेन धनेन अकिञ्चनानां बालकानां पठनाय विद्यालयं स्थापितवान् हरकेल हज्जब्बा महाशयः २०२० तमं पद्मश्री पुरस्कारमवाप। कर्णाटकराज्यस्थः अयं विंशतिवर्षान् यावत् अकिञ्चनानां बालकानां मनस्सु शिक्षायाः प्रकाशं प्रापयति। ६४ वयस्कस्य हजब्बावर्यस्य अक्षरसान्टो इति नामान्तरमप्यस्ति। दक्षिणकन्नटे मंगलूरुसपीपस्थः न्यूपडुप्प ग्राम एवास्य देशः। गृहे नदीजलैराप्लाविते एव स मंगलूरु नगरे नारङ्गकं विक्रेतुमारभत।
शिक्षाराहित्यस्य दोशान् बहु अनुभूतवानसौ इतः परं तामवस्थां कस्यचिदपि मा भूत् इति विचिन्त्यैव ग्रामेषु विद्यालयं संस्थापितवान्।
स्वकीयेन अश्रान्तपरिश्रमेण २००४ नवम्बर् १४ दिनाङ्के न्यूपडुपा ग्रामे दक्षिणकन्नट जिलापञ्चायत्त् हयर् प्रैमरि विद्यालयं स्थापितवान्। तदानीं १२५ छात्राः चत्वारः अध्यापकश्चासीत्। अद्य तु स विद्यालयः बहूनां छात्राणां पठनपरिसरः अभवत्। अधुना इमं विद्यालयं प्री यूणिवेसिट्टी विद्यालयरूपेण परिवर्तयितुं हजबा परिश्रममारभत।"
https://navavani.org.in/wp/archives/12324,विद्यालयेषु अनुमतिं विना धर्मशिक्षणं मा भूत् -उच्चन्यायालयः।,"कोच्ची- अङ्गीकृतनिजीयविद्यालयेषु सर्वकारीणानुमतिं विना धर्मशिक्षणवर्गः नायोजनीयः इति निर्देशः सार्वजनीनशिक्षासचिवेन दातव्यः इति केरलस्य उच्चन्यायालयः निदेशमदात्। शिक्षासचिवस्य आदेशः यदि लङ्घ्यते तर्हि तादृशः विद्यालयः पिधातव्यः। शिक्षाधिकारनियमानुसारम् अङ्गीकारयुक्तः विद्यालयः यत्कमपि धर्ममाधारीकृत्य शिक्षावर्गम् आयोजयितुं न पारयति इति न्यायाधीशः ए मुहम्मद् मुष्ताख् अवदत्। स्वकीयं विद्यालयं पिधातुं दत्तम् आदेशं विरुध्य तिरुवनन्तपुरं मणक्काट् हिदाय शिक्षा तथाआतिथ्यनिधिः इति संस्थया दत्तस्य आवेदनस्य निर्णये एवायमादेशः।
     सर्वकारस्य सी.बी.एस्.ई. संस्थायाश्च अनुमतिं विना 200 परिमितान् इस्लामीयमात्रान् छात्रान् प्रावेश्य  धर्मशिक्षणम् अदात् इति कारणेन तिरुवनन्तपुरं विद्याभ्यास उपनिदेशकः विद्यालयं पिधातुम् आदिष्टवान् आसीत्।
     2017 मेय् 31 दिनाङ्के  दत्तम् एनमादेशं विरुध्यैव  आवेदनं दत्तम्। एतादृशी प्रवृत्तिः शिक्षाधिकारनियमस्य अन्तस्सत्तां विरुध्यति इति न्यायालयेन निर्णीतम्। प्राथमिकशिक्षार्थं सर्वकारस्य प्रतिबद्धता  एव निजीयविद्यालया अपि निर्वहन्ति। अत्ः तत्रस्थं शिक्षणं संविधानानुसारि भवितव्यम्। न्युनपक्षाधिकारानुसारं प्रवर्तमानेषु विद्यालयेषु विभागीयपरं प्रवर्तनं मा भूत्। पाठ्यक्रमः मूल्यनिर्णयश्च सर्वकारीणनयानुसारमेव स्यात् इत्येव शिक्षाधिकारनियमः अस्मान बोधयतीति न्यायालयः अस्मारयत्।"
https://navavani.org.in/wp/archives/12321,कोरोणा विषाणुः सिङ्गप्पूरे अपि स्थिरीकृता। चीना पञ्च नगराणि अप्यदधात्।,"वुहान्- अतितीव्रेण प्रसार्यमाणं कोरोणा विषाणुं प्रतिरोधयितुं चीनराष्ट्रेण पञ्च नगराणां पिधानं कृतम्।
विषाणुं प्रथमं सूचितं वुहान् नगरं ततः पश्चात् हुबै प्रविश्यास्थं हुवाङ्गाङ् नगरं, इजो, षिजियाङ्, कियान् जियाङ् इत्येतानि नगराण्येव अनिश्चितकालम् अप्यदधात्। वुहान् नगरात् तद्देशवासिनां बहिर्गमनं, तथा अन्येषां नगरं प्रतिगमनं च निरुद्धम्।
एतेषु नगरेषु गतागतसुविधामवसितुमपि निर्णीतमस्ति।"
https://navavani.org.in/wp/archives/12306,नेपाले मृताः अष्ट सञ्चारिणः केरलीयाः।,"काठ्मण्डू- नेपाले वसतिगृहप्रकोष्ठे अष्टौ केरलीयाः विनोदसञ्चारिणः मृताः। दमन् आख्ये स्थले विनोदवसतिगृहे ते मृतरूपेण दृष्टा इति ए.एन.एे वार्तासंघः आवेदयति।
दमने एवरस्ट् पनोपमा इत्याख्ये विनोदगृहे एव ते वसन्ति स्म। एते उदग्रयानद्वारा चिकित्सालयं प्रवेशिताः। तदनन्तरमेव तेषां मृत्युः सञ्जाता। मृतेषु चत्वारः शिशवः एव।
शैत्यमपनेतुं ते प्रकोष्ठस्थं वातकोष्णकम् उपयुञ्जति स्म। अनेन श्वासोच्छ्वासस्य प्रतिबन्धेन मृताः स्युः इत्यनुमीयते। एते तिरुवनन्तपुरं चेङ्कोट्टुकोणं देशस्थाः तथा कोषिक्कोट् कुन्दमंगलं देशस्थाश्च सन्ति।"
https://navavani.org.in/wp/archives/12294,गुजरात् राज्ये सूरत् देशस्थे वस्त्रव्यापारकेन्द्रे महती अग्निबाधा।,"अहम्मदाबाद् – गुजराते सूरत् नगरस्थे वस्त्रव्यापारकेन्द्रे महती अग्निबाधा। सरोली प्रदेशस्थे रघुवीर् आपणे एव वस्त्रव्यापारकेन्द्रमस्ति। तत्रैवाग्निबाधा जाता।
     कुजवासरे प्रातः एव अग्निबाधा सञ्जाता ४०अधिकानि अग्निशमनसेना एककानि आगत्य अग्निं नियन्त्रयितुं यतन्ते।
             अग्निबाधायाः कारणम् एतावत्पर्यन्तं न ज्ञातम् । मानवानाम् अपायः न जातः इति प्राथमिकं निगमनम्।
        केभ्यश्चिद्दिनेभ्य‌ः पूर्वम् आपणस्य चतुर्थे अट्टे अग्निबाधा जाता आसीत्।"
https://navavani.org.in/wp/archives/12278,नववाणी संस्कृत-ह्रस्वचलचित्रोत्सवः।,"इरिङ्ङालक्कुटा- इरिङ्ङालक्कुट विद्याभ्यासमण्डलस्य संस्कृतम् अक्कादमिकसमितेः आभिमुख्ये संस्कृतं ह्रस्वचलचित्राणां मेलनं समायोजयति। प्रथम-द्वितीय-तृतीयस्थानमाप्तानां चलचित्राणां धनराश्पुरस्कारं शिल्पञ्च सम्मानयति। अपि च निदेशनं पटकथा, नटः, नटी इत्येतेभ्यः अपि पुरस्काराः दीयन्ते।
२०२० फेब्रुवरी ११ दिनाङ्के इरिङ्ङालक्कुट नगरसभा गृहे आयोज्यमाने चलचित्रोत्सवे प्रमुखानां पुरतः चलचित्राणि प्रदर्शयिष्यति। तस्यां वेदिकायामेव पुरस्काराः अपि दीयन्ते।
फिब्रुवरी ५ दिनाङ्कः एव अन्तिमतिथिः।  डी.वी.डी. तालिकायां मुद्रितानि चित्राणि पत्रालयद्वारा प्रेषणीयानि।"
https://navavani.org.in/wp/archives/12262,राष्ट्रिय-संस्कृत-संगोष्ठीं समायोजयत्।,"तिरुवल्ला- सर्वासां भाषणां जननीभूतस्य संस्कृतस्य बले एव भारतस्य संस्कृतिः पारम्पर्यं च पुष्टमभवदिति लोक्सभासदस्यः आन्टो आन्टणिवर्यः अवदत्। सार्वजनीनशिक्षाविभागस्य संस्कृतम् अक्कादमिकसमित्या आयोदितायाः राष्ट्रिय-संस्कृत-संगोष्ठ्याः औपचारिरम् उद्घाटनं विधास्यन् भाषमाणः आसीदयम्।
विधानसभासदस्यः मात्यू टी तोमस् अध्यक्षः आसीत्। चलचित्रनिदेशकः ब्लसी वर्यः, राज्यशैक्षिका -नुसन्धानप्रशिक्षणसमितेः निदेशकः डो. जे. प्रसाद् वर्यः, प्रोफ. कटम्मनिट्ट वासुदेवन् पिल्ला, नगरसभाध्यक्षः चेरियान् पोलच्चिरक्कल् प्रभृतयः भषणमकुर्वन्।
द्राविडभाषासु संस्कृतस्य प्रभावः इति विषये आसीत् संगोष्ठी। राष्ट्रिय-संस्कृत-संस्थानम् मुक्तविश्विद्यालयस्य शृङ्गेरी परिसरे साहित्यविभागाध्यक्षः डो. राघवेन्द्रभट्, पुरनाट्टुकरा परिसरे सहयोगिप्राध्यापकः डो. विश्वनाथन् च प्रबन्धौ प्रास्तौताम्। प्रोफ. वी माधवन् पिल्ला वर्यः चर्चामाध्यस्थः आसीत्। पटयणि इति कलारूपं वेदिकायां प्रस्तुतमासीत्।"
https://navavani.org.in/wp/archives/12254,निर्भया व्यवहारे अभीशस्तृणां २२ दिनाङ्के मृत्युदण्डविधानाय उपस्तम्भः।,"नवदिल्ली- निर्भया बलात्संगव्यवहारे अभिशस्तृणां मृत्यूदण्डः अस्मिन् मासे २२ दिनाङ्के न भविष्यति। अभिशस्तृषु एकेन दिल्ली तीस् हसारी न्यायालये समर्पिते आवेदने न्यायालयेन तद्दिनस्य विधानम् उपालम्भितम्। अनेनैव न्यायालयेन पूर्व एतेषां मृत्युदण्डाय अनुमतिः दत्ता आसीत्।
अभिशस्तृणां मृत्युदण्डविधानाय दत्तः आदेशः न पुनरवलोकयति। परन्तु दया आवेदनं न्यायालयस्य पुरतः अस्तीत्यतः २२ दिनाङ्के मृत्युदण्डं विधातुं दत्तः आदेशस्य एव उपालम्भः। एतदर्थं तिहार् कारागारस्य अधिकारिणे आदेशो दत्तः।
मृत्युदण्डः प्राप्तेषु चतुर्षु अभिशस्तृषु एकः मुकेष् सिंह् एव दयावेदनं समार्पयत्।"
https://navavani.org.in/wp/archives/12247,भीकरैः साकं गृहीतम् आरक्षकदलोपनिदेशकं सेनायाः निष्कासयितुं केन्द्रसर्वकारस्य अनुमतिः अभ्यर्थिता।,"श्रीनगर्- काश्मीरात् भीकरैः साकं गृहीतम् आरक्षकोपनिदेशकं देवीन्दर् सिङ् वर्यम् आरक्षकसेनातः निष्कासयितुम् उद्यमः। एतदर्थं अनुमतिमभ्यर्थ्य गृहमन्त्रालयं प्रति लेखं प्रैषयदिति काश्मीर् आरक्षक दलाध्यक्षः दिल्बाग् सिंह् वर्यः वार्तासम्मेलने न्यगादीत्।
अनुमतिलब्ध्यनन्तरमेव निष्कासनं भवेत्। दिवसद्वयात् पूर्वं देवीन्दर् सिंहं सेनातः उत्सर्जितमासीत्। विविधानाम् अन्वेषणसंघानां प्रश्नसमये देवीन्दर् सिंहेन अनावृतानि कार्याणि बहिरानेतुम् अधुना न शक्यते इति काष्मीर् आरक्षकाध्यक्षः अवदत्।
हिस्बुल् मुजाहिदीन् भीकराभ्यां नवीद् बाव, अल्ताफ् इत्येतेभ्या् साकं गते शनिवासरे देवीन्दर् सींहः गृहीतः आसीत्।"
https://navavani.org.in/wp/archives/12242,करन्यूनीकरणाय निक्षेपपरिधिः २.५ लक्षं कारयेत्।,"नवदिल्ली- वेतनायविभागानां कर्मकराणाम् आगामिनि अर्थसङ्कल्पे आश्वासाय अवकाशः वर्तते। करन्यूनीकरणाय निक्षेपपरिधिः १.५ लक्षात् २.५ लक्षत्वेन वर्धापयेत्।
८० सी. इति आयकरविभागस्य पङ्क्तौ विभागान्तरम् अन्तर्भावयितुं साध्यता अस्तीति एतत्सम्बन्धि वृत्तम् असूचयत्। राष्ट्रिय-बचत-प्रमाणपत्रे ५०००० रूप्यकाणि पर्यन्तं करन्यूनतां दातुमेव सन्नाहः अस्ति।
सार्वजनिक दीर्घदर्शन निधेः(पी.पी.एफ. ) निक्षेपपरिधिः १.५ लक्षात् २.५ लक्षं कारयितुं साध्यता अस्ति।
परिवाराणां निक्षेपनिधौ बृहती न्यूनता सञ्जाता इत्येतदेव करन्यूनतानिक्षेपपरिधिं वर्घापयितुं सर्वकारं प्रैरयत्।"
https://navavani.org.in/wp/archives/12226,मरट् देशे प्रासादसमुच्चयं पूर्णतया उन्मूलितम्।,"कोच्ची- मरट् देशे नियमलङ्घनेन निर्मितेषु प्रासादसमुच्चयेषु अन्तिमं गोल्डन् कायलोरम् इति समुच्चयमपि वज्रचूर्णमभवत्। अनेन केरलान् आकाङ्क्षया स्थापयन् दिवसद्वयात्मकस्य उन्मूलनदौत्यस्य अन्त्यमभवत्। राज्यस्यास्य इतिहासे चत्वार् समुच्चयानि एवं भग्नानि अभवन्। समुच्चयस्य समीपवर्ति अङ्गण्वाटी मन्दिरं सुरक्षितं तिष्ठति। तस्य मन्दिरस्य प्राकारम् ईषद्भग्नं जातम्।
द्वितीये दिने रविवासरे सायं २.३० वादने एव प्रासादमभञ्जयत्। एतद् अर्धहोरावधिकं विलम्बेन जातम्। स्फोटनाय १.३० वादनमेव निश्चितमासीत्। परं काहलं वादयितुं विलम्बो जातः।"
https://navavani.org.in/wp/archives/12210,"राष्ट्रे दुर्घटावस्था, प्रथमं शान्तिः आवश्यकी – सर्वोच्चन्यायालयः।","नवदिल्ली- नागरिकनियमसंशोधनावेदने सर्वोच्चन्यायालयस्य रूक्षं विमर्शनम्। नागरिकसंशोधननियमः संविधानानुसारी इति प्रख्यापयन् द्रुतमेव प्रावर्तिकं करणीयमिति आवश्यकेन समर्पितम् आवेदनं विमृश्य सर्वोच्चन्यायालयेन निगदितं यत् प्रथमं राष्ट्रे शान्तिः संस्थापनीया इति।
राष्ट्रं दुर्घटावस्थाायामेव पुरेगच्छति। अस्मिन्नवसरे शान्तिं पुनस्स्थापयितुमुपाय एव प्रथममावश्यकम्। तदर्थम् एतादृशम् आवेदनं सहायकं न भवेत् इति मुख्यन्यायाधीशस्य एस्. ए. बोब्डे वर्यस्य आध्यक्ष्ये बी.आर्. गवाय, सूर्यकान्त् इत्यङ्गद्वययुक्तं संवेशनम् असूचयत्। मुम्बै देशीयायाः आवेदने एव न्यायालयेन एवं परामृष्टम्।"
https://navavani.org.in/wp/archives/12204,इराने 180 यात्रिकैः साकं युक्रैन् विमानं भङ्क्त्वा पतितम्।,"तेह्रान्- इराने युक्रैन् विमानं भङ्क्त्वा पतितम्। यात्रिकाः कर्मकराश्च आहत्य 180 जनाः यात्रिकाः आसन्। तेह्राने इमां खोमेनि विमानपत्तनस्य समीपमेव अपघातः समापन्नः।
     इमां खोमेनी विमानपत्तनात् उड्डयितं  बोयिंङ् 737 जेट्ट् विमानमेव तेह्रानस्य प्रान्तप्रदेशे परान्ते पतितम्। तेह्रानात् युक्रैन् प्रति प्रस्थितमासीत् विमानम्।
     अपघातस्य कारणं अभियान्त्रिकन्यूनतेति प्राथमिकं निगमनम्।"
https://navavani.org.in/wp/archives/12185,"२०१९ वर्षस्य प्रलयः, केरलराज्यस्य केन्द्रसाहाय्य नास्ति। सप्तभ्यः राज्येभ्यः ५९०८.५६ कोटिरूप्यकाणि विहितानि।","नवदिल्ली – २०१९ वर्षस्य प्रलयमनुबन्ध्य केरलराज्यस्य केन्द्रसाहाय्यं नानुमितम्। केरलादृते सप्तभ्यः राज्येभ्यः राष्ट्रीयदुरन्दनिवारणनिधेः ५९०८.५६ कोटि रूप्यकाणि प्रदातुं गृहमन्त्रिणः अमित् षा वर्यस्य आध्यक्षे आयोजितम् उन्नततलाधिवेशनं निरणयत्। असं, हिमाचलप्रदेशः, कर्णाटका, मध्यप्रदेशः, महाराष्ट्र, त्रिपुर, उत्तरप्रदेशः इत्येतेभ्यः राज्येभ्यः एव केन्द्रसाहाय्यं प्रदत्तम्।
     प्रलयः, मृत्पातः, मेघविस्फोटनम् इत्येते आपतितं दुरितं प्रतिरोद्धुमेव सप्तभ्यः राज्येभ्यः केन्द्रसाहाय्यमदात्। २०१९ प्रलयस्य विशदांशान् सूचयन् २१०१ कोटि रूप्यकाणि आवश्यकानि इति गते सेप्तम्बर् सप्तमेदिनाङ्के केरलराज्यं केन्द्रसर्वकाराय पत्रं प्रैषयदासीत्। ततः आगतः केन्द्रसंघः पत्रमिदं परिगणनाविषयं नाकरोदिति मन्यते।"
https://navavani.org.in/wp/archives/12167,"इरानस्य प्रत्याक्रमणम्, बाग्दादस्थस्य अमेरिकास्थानपतिकार्यालयस्य समीपं क्षेपण्याक्रमणम्।","बाग्दाद्- पश्चिमेष्याप्रान्ते आशङ्कां प्रवर्धयन् इराख् राजधानीभूते बाग्दादे पुनरपि क्षेपण्याक्रमणम्। बाग्दादे अमेरिक्कास्थानपतिकार्यालयस्य समीपमेव शनिवासरे क्षेपण्याक्रमणमभूत्। अस्यां घटनायां मानवमृत्युः नावेदित इति सैन्यं व्यजिज्ञपत्।
बलाद् वायुसेनाशिबिरमपि स्थानपतिकार्यालयस्य समीपमेव। अपि च अतीव सुरक्षितमेखलायामेव क्षेपणी पतिता इति सूचना। अमेरिक्कासैनिकानां शिबिरं वर्तते बलाद् स्थले।
बहवः सर्वकारीणकार्यालयाः अस्मिन् प्रदेशे सन्ति। क्षेपण्याक्रमणानन्तरम् अमेरिकासैन्यम् अस्यां मेखलायां व्योमनिरीक्षणं शक्तमकरोत्।"
https://navavani.org.in/wp/archives/12157,आस्ट्रेलिय राष्ट्रे अग्निबाधा मासचतुष्टयमतीता। ५० कोटि जीवजालानि भस्मीभूतानि।,"सिड्नी- २०१९ सेप्तम्बर् मासे आस्ट्रेलिय राष्ट्रे व्यापृता अग्निबाधा एतावता नियन्त्रणविधेया न जाता। अग्निस्तु सर्वसंहारी भूत्वा पुरो गच्छति।
इतः पर्यन्तं १७ जनाः मृताः। अपि च नैके जनाः तिरोभूताः सन्ति। अत एव मृतानां संख्या इतोप्यधिकतरा जायेत इत्यावेदनम्।
अग्निबाधायां व्यापादितानां मृगाणां संख्या अतिशयास्पदा। इतःपर्यन्तं ५० कोटि परिमिताः जन्तवः मृताः इत्यावेदयति।"
https://navavani.org.in/wp/archives/12150,एकवारमात्रमुपयुज्यमानस्य पलास्तिकस्य निरोधः।,"तिरुवनन्तपुरम्- २०२० जनुवरी प्रथमदिनाङ्कात् प्रभृति केरलेषु एकवारमात्रमुपयुज्यमानस्य पलास्तिकस्य निरोधः। व्यक्तयः, संस्थापनानि, निगमानि उद्योगानि च पलास्तिकवस्तूनां निर्माणे विक्रयणे परिवहणे च सन्नद्धानि न स्युः। अस्ति चेत् तत् दण्डार्हं भवति।
प्रथमघट्टे १०००० रूप्यकाणां दण्डः, पुनरावर्तने २५००० रूप्यकाणां दण्डः, पुनरपि लङ्घने ५०००० रूप्यकाणां दण्डः इत्येव क्रमः। अस्य मासस्य १५ तिथिपर्यन्तं दण्डनकार्यक्रमः न भवेत्। विशेषः मार्गनिर्देशः परिष्ठितिविभागेन दीयते।
कुटुम्बश्री संस्थया पलास्तिकानां स्थाने उपयुज्यमानस्य स्यूतस्य निर्माणे व्यापृता वर्तते।"
https://navavani.org.in/wp/archives/12144,"नागरिक संशोधन नियमं प्रतिकूल्य केरल विधानसभायां प्रमेयः, मुख्यमन्त्रिणं विरुध्य अधिकारलंघनव्यपदेशः।","नवदिल्ली- केरलविधानसभायाम् अद्य प्रस्तुतः नागरिकसंशोधननियमप्रतिकूली प्रमेयः जनसभायाः अधिकारलङ्घनमेवेति भा.ज.पा. सदस्यः नरसिंहरावु वर्यः। स केरलमुख्यमन्त्रिणं विरुध्य अधिकारलङ्घनव्यपदेशः प्रस्तुतवान्। केरलविधानसभायाः अयं श्रमः प्राशासनिकमण्डले अस्थिरतां जनयति इति नरसिंहरावुवर्यः असूचयत्।
अधिकारलङ्घनव्यपदेशः शुक्रवासरे सम्पत्स्यमानायां समित्यामेव परिगणनीयः इति स आवेदयति स्म। केरल विधानसभायां प्रमयस्य प्रतिकूले एकमङ्गमेवासीत्। अन्ये सर्वे प्रमेयं समर्थयन्ति स्म।"
https://navavani.org.in/wp/archives/12125,उटुप्पि पेजावार् मठाधिपः विश्वेशतीर्थस्वामी समाधिमापन्नः।,"उटप्पी-  पेजावारमठाधिपतिः विश्वेशतीर्थस्वामी समाधिमाप्तः एते 88 वयस्काः आसन्।  न्यूमोणिया इति श्वासकोषामयेन आन्तरिकावयवानां प्रवर्तनस्तम्भ  एव मृत्युकारणम्। श्वासभङ्गेन स्वामिनं मणिप्पाल् कस्तूर्बा चिकित्सालं दिसम्बर् 20 दिनाङ्के प्रावेशयत्। तदनि एकसप्ताहं यावत् तीव्रपरिचरणविभागे आसीत्।
उटुप्पा अष्टमठेषु अन्यतमः भवति पेजावारमठः चिकित्सालयात् स्वामिनः इच्छानुसारं तं मठं पुनः प्रावेशयितुं मठाधिकृताः पण्डितवर्याश्च निरणयन्। तदनुसारं रविवासरे पातः चिकित्सालयात् तं मठ् प्रावेशयत्। ततः स्वामी तत्रैव समाधिं प्राप्तवान्।"
https://navavani.org.in/wp/archives/12109,ब्रिट्टीष् विद्याभ्याससम्प्रदायेन भारतीयशास्त्रपुरोगतिः विगणिता – वि मुरलीधरः।,"आलूर् -चतुर्दशशतककालीनं ज्योतिशास्त्रज्ञं संगमग्राममाधवम्  अनुस्मरन् बहुमान्यः केन्द्रीयमन्त्री वि मुरलीधरः न्यगादीत् यत् भारतीयगणितपद्धतेः खगोलशास्त्रस्य च परम्परायां संगमग्राममधवस्य मुख्यं स्थानमस्तीति। तृशूर् जिल्लायां इरिङ्गालक्कुटा-आलूर् प्रादेशिको∫यं शास्त्रज्ञः इरिङ्ङाटप्पिल्लि नामके गृहे १३४० तमे वर्षे जन्म प्राप्तवान्। तस्य प्रशस्तज्योतिशास्त्रग्रन्थः भवति गोलवादः।  तस्य अनुस्मरणार्थम् आयोजितं सम्मेलनं समुद्घाटयन्  आलूर् श्रीनारायणमण्डपे भाषमाणः केन्द्रमन्त्री अद्यतनवर्षस्य माधवगणितपुरस्कारान्  समर्पितवान्।  सम्मेलने∫स्मिन् पूर्वतन पि.एस्.सि अध्यक्षः श्री के.एस् राधाकृष्णमहोदयः अध्यक्षपदमलंकृतवान्। कॊच्चिन् मरैन् सर्वकलाशालायाः उपकुलपतिः आलप्पाट् रामचन्द्रः, एन्.सि इन्दुचूडः, सतीशन् अविट्टत्तूर्, ए विनोदः, सुभाष् च भाषणमकुर्वन्।"
https://navavani.org.in/wp/archives/12096,अस्य दशकस्य बृहत्तमं सूर्यग्रहणं दिसम्बर् २६ तमे दिनाङ्के।,"तिरुवनन्तपुरम्- सूर्यग्रहणं प्रत्युद्गन्तुं केरलाः सज्जाः भवन्ति। दिसम्बर् २६ तमे दिनाङ्के प्रातः ८.०५ तः ग्रहणं दृश्यं स्यात्। आधुनिकशास्त्रावबोधस्य न्यूनावस्थायाम् बहवः अन्धविश्वासाः ग्रहणमधिकृत्य प्रचलिताः आसन्। ग्रहणसमये जनाः भीताः सन्तः गृहान्तर्भागे तिष्ठन्तः आसन् अनतिविदूरे काले। अद्यापि तादृशाः विश्वासाः जनानां मध्ये सन्ति। साङ्केतिकविद्यायाः अतिद्रुतप्रगतावपि असमाभिः अन्धविश्वासाः न त्यक्ताः इत्येतत् विरोधाभास एव।
शास्त्रीयं विज्ञानम् अधिगन्तुं तत् इतरेभ्यो वितरीतुम् असुलभः अवसर एवाधुना समायातः। विद्यालयेषु इतरेषु विज्ञानकेन्द्रेषु च सूर्यग्रहणं निरीक्षितुम् अवसरः समायोजयन्ति। एतद् विज्ञानं समार्जयितुं सर्वे बद्धश्रद्धाः भवेयुरिति मुख्यमन्त्री अवदत्।"
https://navavani.org.in/wp/archives/12103,"श्रेष्ठप्रशासनव्यवस्था- केरलम् अष्टमे स्थाने, प्रथमस्थाने तमिल्नाटु राज्यम्।","नवदिल्ली- राष्ट्रे श्रेष्ठं प्रशासनम् अनुवर्तमानेषु राज्येषु तमिल् नाटु राज्यं प्रथमस्थाने वर्तते। केन्द्रीय-वैयक्तिकमन्त्रालयस्य अनुसूचिकायामेव तमिल् नाटु राज्यस्य प्रकर्षः सूचितः। अनुसूचिकायां केरलम् अष्टमस्थाने वर्तते। द्वितीयस्थाने महाराष्ट्रराज्यमेव। कर्णाटकस्य तृतीयस्थानं वर्तते।
राज्य-केन्द्रभरणप्रदेशानां प्रशासनस्य श्रेष्ठतामवगन्तुं कृते मूल्याङ्कने त्रितलरीतिरेव अवलम्भिता। बृहन्ति राज्यानि उत्तरपूर्वगिरिसानुराज्यानि, केन्द्रप्रशासनप्रदेशाश्च एषु परिकल्पिताः।
छत्तीस्गढ् राज्यं चतुर्थे स्थाने, पञ्चमे आन्ध्राप्रदेशं, षष्टे गुजरात्, सप्तमे हरियाणा च। मध्यप्रदेशं नवमे स्थाने पश्चिमवंगः दशमे, तेलङ्काना एकादशे राजस्थान् द्वादशे, पञ्चाब् त्रयोदशे ओडीषा चतुर्दशे बिहार् पञ्चदशे गोवा षोडशे उत्तरप्रदेशः सप्तदशे झार्खण्ट् आष्टादशे च स्थाने वर्तते।
उत्तरपूर्व गिरिसानु राज्येषु हिमाचलप्रदेशः प्रथमस्थाने वर्तते।
केन्द्रप्रशासितप्रदेशेषु पोण्टिच्चेरी प्रथमस्थाने एव। प्रशासनव्यवस्था राज्यसर्वकाराणां योगदानं इत्यादीन्यनुसृत्यैव सूचिका सज्जीकृता।"
https://navavani.org.in/wp/archives/12090,"सेनानाम् एकोपनाय एकव्यक्तिः, चीफ् आफ् डिफन्स् स्टाफ् इति पदव्यां नियुक्त्यर्थं केन्द्रप्रशासनस्य अङ्गीकारः।","नवदिल्ली- भारते सर्वसेनाङ्गानां मुख्यः(सी.डी.एस्) पदवीमायोजयितुं केन्द्रसर्वकारः अङ्गीकारमदात्। नूतनत्वेन रूपवत्क्रियमाणस्य सेनाविभागस्य मेधावी जनरल् पदवीयुक्तः सी डी एस् भविता।
सेनाविभागस्य सचिवानां ये अधिकाराः सन्ति ते सी डी एस् इति सेनामुख्यस्यापि भविष्यतीति मन्त्री प्रकाश् जावदेक्कर् वर्यः अवदत्। अपि च सर्वकारस्य सैनिकोपदेष्टा तथा सैन्याधिपसमितेः अध्यक्षश्च सी डी एस् एव भविष्यति।
स्थलसेना नौसेना वायुसेना इत्येतेषां अधिपेषु वरिष्ठः भवेत् सेनामुख्यः। अनेन सेनात्रयस्य प्रवर्तनानाम् एकोपनं सुगमं भविष्यति।"
https://navavani.org.in/wp/archives/12087,दिल्लां पुनरपि अग्निबाधा नव जनाः मृताः।,"नवदिल्ली- उत्तरदिल्यां सञ्जातायाम् अग्निबाधायां नव जनाः मृताः। १२.३० वादने वस्त्रसंभरणशालायामासीत् अग्निबाधा। अट्टत्रयप्रासादस्य निम्नतरनिलये एव सम्भरणशाला स्थिता वर्तते। ततः बहिः गन्तुं एक एव सोपानमार्गः अस्ति। अपि च अग्निं शमयितुम् उपायाः न सज्जीकृताः आसन्। एतत्सर्वं दुरन्तस्य आघातं वर्धयामास।
दहनतप्तान् समीपस्थे सञ्जयगान्धी चिकित्सालये प्रावेशयत्।"
https://navavani.org.in/wp/archives/12064,"केरल-साहित्य-अकादमीपुरस्काराः घोषिताः, नोवल् विभागे उष्णराशिः इत्यस्य पुरस्कारः।","तृशूर्- केरल-साहित्य-अकादमीपुरस्काराः तृशिवपुरे घोषिताः। के.वी. मोहन् कुमार् वर्यस्य उष्णराशि इति नोवल् श्रेष्ठकृतिरूपेण चिता। स्करिया सक्करिया नलिनी बेकल्, ओ.एं अनुजन्, एस् राजशेखरन्, मणम्पूर् राजन् बाबू इत्येते समग्रयोगदानपुरस्काराय अर्हाः अभवन्।
कैरलीसाहित्याय गण्यं योगदानमर्पितान् षष्टिवयसः अधिकान् साहित्यकारानेव समग्रयोगदानम् इति विभागे परिगणयन्ति।३०००० रूप्यकाणि साक्ष्यपत्रं सुवर्णोत्तरीयं फलकं च पुरस्कारे अन्तर्भवन्ति।"
https://navavani.org.in/wp/archives/12057,वी. मधुसूदनन् नायर् शशी तरूर् च केन्द्रसाहित्य अक्कादमीपुरस्कारेण आदृतौ।,"नवदिल्ली- प्रशस्तः कैरलीकविः वी. मधुसूदनन् नायर् वर्याय केन्द्र साहित्य अक्कादमीपुरस्कार। अच्छन् पिरन्न वीट् इति काव्यस्यैव पुरस्कारः। आङ्गलविभागे आन् इरा आफ् डार्कनेस् इति ग्रन्थस्य रचयिता शशी तरूर् वर्यः पुरस्काराय अर्हो अभवत्।
एकलक्षं रूप्यकाणि प्रशस्तिपत्रं तथा फलकं च पुरस्कारे अन्तर्भवति। अक्षरोत्सवमभिलक्ष्य दिल्याम् आयोज्यमाने विशेषाधिवेशने फेब्रुवरी २५ दिनाङ्के पुरस्कारान् समर्पयिष्यति।
कैरलीविभागे पुरस्कारनिर्णेतारः भवन्ति डो. चन्द्रमती, एन्.एस् माधवन्, प्रोफ. तोमस् मात्यू च। डो. जी.एन्. देवी, डो. के. सच्चिदानन्दन्, प्रोफ. सूगन्धा चौधरी इत्येते आङ्गलविभागे पुरस्कारनिर्णेतारः आसन्। २३ भाषासु ग्रन्थानाम् अद्य पुरस्काराः घोषिताः"
https://navavani.org.in/wp/archives/12051,"धर्मस्य सीमा नास्ति, अष्टसु राज्येषु हैन्दवानां न्यूनपक्षपदवीं प्रार्थयत् आवेदनं सर्वोच्चन्यायालयेन निरस्तम्।","नवदिल्ली- अष्टसु राज्येषु हैन्दवानां न्यूनपक्षपदवीं प्रार्थयत् आवेदनं सर्वेच्चन्यायालयेन निरस्तम्। भा.ज.पा दलस्य नेत्रा अश्विनी कुमार् उपाध्याय वर्येण २०१७ तमे वर्षे समर्पितम् आवेदनमेव एवं निरस्तम्।
     मिजोराम्, नागालान्ट्, मेघालय, जम्मू काश्मीर्, अरुणाचल् प्रदेश्, मणिपूर्, पञ्चाब् राज्येषु तथा लक्षद्वीपे च हैन्दवान् न्यूनपक्षाविभागान् कर्तुमेव आवेदने अभ्यर्थितमासीत्।
     राज्यस्याधारेण नास्ति, राष्ट्रस्याधारेणैव नूनपक्षनिर्णयः इति न्यायालयः अवदत्। धर्मः भारते सर्वत्र वर्तते न तु राज्यानां राष्ट्रियाधारेण इति मुख्यन्यायाधिपः असूचयत्। न्यूनपक्षनिर्णयाय विशेषमानदण्डस्यायोजनम् अशक्यम् इत्यपि स असूचयत्। पूर्वं सर्वकारीण न्यायविदग्दस्य अभिप्रायः न्यायालयेन चोदितः आसीत्।"
https://navavani.org.in/wp/archives/12044,नागरिक संशोधन विधेयकं विरुध्य अद्य संयुक्तसत्याग्रहः।,"तिरुवनन्तपुरम्- नागरिकनियमं विरुध्य केरले प्रशासक-विपक्षदले संयुक्ततया सत्याग्रहसमरम् आयोजयतः। सोमवासरे प्रातः दशवादनात् मध्याह्ने एकवादनं यावत् पालयं रक्तसाक्षिमण्डपे एव सत्याग्रहः। संविधानविरुद्धं नागरिकनियमं प्रत्यपायनीयं संविधानमूल्यानि संरक्षणीयानि इत्यादीनी मुद्रावाक्यानि उन्नीयैव सत्याग्रहः।
मुख्यमन्त्री पिणरायि विजयः विपक्षदलनेता रमेश् चेन्नित्तला, मन्त्रिणः, वामपक्षीय लोकतान्त्रिक सन्नाहस्य तथा ऐक्यलोकतान्त्रिकसन्नाहस्य च नेतारश्च सत्याग्रहे भागं गृहीष्यन्ति। अस्य सर्वकारस्य काले केन्द्रनियमं विरुध्य प्रशासकविपक्षदलयोः संयुक्तसमरं प्रथममेव।
कला साह्त्य सांस्कृतिकमण्डलस्थाः प्रमुखाः लोकतन्त्रसंरक्षणार्थं प्रवर्तमानानि दलानि, नवोत्थानसमितिप्रवर्तकाश्च अस्मिन् समरे भागं गृह्णन्ति।"
https://navavani.org.in/wp/archives/12015,षिन्सो आबे वर्यस्य भारतसन्दर्शनं निरस्येत।,"टोक्कियो- रविवासरे भारतसन्दर्शनाय उद्यतः जपान प्रधानमन्त्री षिन्सो आबे वर्यः स्वकीयां यात्राम् उपेक्षयेत्। रविवासरादारभ्य  गुहावत्यां दिवसत्रयात्मकं शिखरसम्मेलनम् आयोजयितुं पूर्वं निश्चितमासीत्।
     इदानीं नागरिक संशोधन विधेयकम् अनुबन्ध्य आराष्ट्रं प्रक्षोभं प्रचलदस्ति। अतः शिखरमेलनस्य वेदिकापरिवर्तनं भवेदिति सूचना आसीत्। एतदनन्तरमेव जपान प्रधानमन्त्रिणः भारतसन्दर्शनम् उपेक्षितम् वर्तते।
     नागरिक संशोधन विधेयकस्य प्राबल्यं विरुध्य राष्ट्रे प्रचलितानि प्रक्षोभणानि आपाततः अक्रमासक्तानि जातानि। तस्मात् असमराज्यस्य राजधान्यां गुहावत्यामपि निरोधनाज्ञा घोषिता वर्तते। अपि च एतेषु प्रान्तेषु आन्तरजालसेवनमपि निरस्तं वर्तते। अत एव शिखरसम्मेलनस्य वेदिकापरिवर्तनं जातम्।"
https://navavani.org.in/wp/archives/12007,राष्ट्रिय पौरत्वविधेयकस्य राज्यसभायाः अनुमतिः।,"नवदिल्ली- राष्ट्रिय पौरत्वविधेयकं राज्यसभया अनुमितम्। १२५ सदस्यानां सम्मतिः जाता। परं १०५ सदस्याः विरुद्धतां प्रकटयामासुः। विधेयकं चयनसमितं प्रषणीया इति आवेदनं पूर्वमेव राज्यसभायां मतदानेन निरुद्धमासीत्। तत्र १२४ सदस्याः चयनसमितिप्रेषणविषये विरोधं प्राकटयन्, परं ९९ सदस्याः अन्वकूलयन्। के.के. रागेष् वर्यः एव आवेदनं प्रस्तुतवान्।
पौरत्वविधेयकं न केभ्यो द्रुह्यति, न कस्यापि धर्मविभागस्य विरुद्धतां च जनयति इति केन्द्रीय गृहमन्त्री अमित् षा वर्यः अवदत्। न्यूनपक्षजनविभागानाम् अनीत्याशङ्का अस्थाने एवेत्यपि स अब्रवीत्।"
https://navavani.org.in/wp/archives/12005,अयोध्याव्यवहारे पुनःशोधावेदनेन समं ४० सामाजिकप्रवर्तकाः।,"दिल्ली – अयोध्याव्यवहारे पुनःशोधार्थम् आवेदनं समर्पयन्तः ४० सामाजिकप्रवर्तकाः सर्वोच्चन्यायालयं समुपगताः। इर्फान् हबीब्, प्रभात् पट्नायक् प्रभृतयः ४० शिक्षाविचक्षणाः तथा सामाजिकप्रवर्तकाश्च न्यायालयं समुपगताः।
राष्ट्रस्य सांस्कृतिकवैविध्यस्य धर्मनिरपेक्षतायाश्च विरुद्धः भवति सर्वोच्चन्यायालयस्य निर्णय इति ते अवदन्।
अयोध्या रामजन्मभूमिः स्यात्, तथापि तत्र मन्दिरं प्रभञ्ज्यैव मस्जिदः निर्माणं जातमित्यस्य न कोपि अवलम्भः अस्ति इत्यपि आवेदने सूचयति।"
https://navavani.org.in/wp/archives/12000,"उपनिर्वाचने पराजयः, सिद्धरामय्या त्यागपत्रमदात्।",बङ्गलूरु- कर्णाटकविधानसभायाः १५ मण्डलेषु प्रचलिते उपनिर्वाचने कोण्ग्रेस् दलेन महान् पराजयः अपाप्तः। अतः कोण्ग्रेस् दलस्य विधानसभानेतृस्थानं विपक्षदलनेतृस्थानं च त्यक्तवान् सिद्धरामय्या वर्यः। पराजयस्य धार्मिकम् उत्तरदायित्वं स्वयं स्वीकृत्यैव तस्य स्थानत्यागः। प्रदेश काण्ग्रेस् अघ्यक्षः गुण्डुरावु वर्योरि त्यागपत्रं दातुं सन्नद्धः इति श्रूयते।
https://navavani.org.in/wp/archives/11997,संस्कृतपठनम् अद्यापि प्रसक्तम्- मन्त्री कटकंपल्लि सुरेन्द्रन्।,"तिरुवनन्तपुरम्- संस्कृतभाषा साहित्यपठनम् अद्यापि अतीव प्रसक्तमिति देवस्वं विभागमन्त्री अवदत्। तिरुवनन्तपुरं संसकृतकलालयस्य प्रत्यागमनं २०१९ इति पूर्वछात्रशिक्षकमेलनम् उद्घाटयन् भाषमाणः आसीदयम्।
अधःस्थितानाम् अनुसूचितजातीनां च कृते संस्कृतपठनं निषिध्यमाने काले तेषां कृते संस्कृतस्य वातायनम् उद्घाटयन्ती आसीदेषा कलाशाला इत्यपि स न्यगादीत्।
प्राचार्यचरा डो.लैला प्रसाद् वर्या अध्य़क्षा आसीत्। मधुरस्मितम् इति संस्कृते प्रथमस्य बालकानां चलनचित्रस्य निदेशकं सुरेष् गायत्री वर्यं अधिवेशने अभ्यनन्दयत्।"
https://navavani.org.in/wp/archives/11976,उन्नावे बलात्सङ्गव्यवहारे अभिशस्तैः पावकेन ज्वालिता युवती मृता।,"नवदिल्ली- उत्तरप्रदेशस्थे उन्नाव् स्थले बलात्सङ्गव्यवहारे अभिशस्तैः सङ्घैः अग्निना ज्वालिता युवती मृता। २३ वयस्का युवती दिल्लीस्थे सफदर्जङ् चिकित्सालये शुक्रवासरे रात्रौ ११.३० वादने एव मृता इति वैद्येष्वेकः डो. षलाब् कुमार् अवदत्। ९० शतमितं दग्धां युवतीं कृत्रिमश्वासदायिकां प्रवेशयति स्म। तथा पृथर् तीव्रपरिचरणविभागः सज्जीकृता च।
बलात्सङ्गव्यवहारमनुबन्ध्य व्यवहारविमर्शार्थं राय्बरेलीस्थं न्यायालयं गच्छन्ती आसीत् युवती। तदानीं गृहस्य समीपे पञ्चाङ्गसंघः ताम् आक्रम्य अग्निज्वालनमकरोत्। एषु द्वौ बलात्सङ्गव्यवहारे अभिशस्तौ भवतः।
अस्याः घटनायाः अन्वेषणार्थं विशिष्टान्वेषणसंघः घोषितः। सहारक्षिनिदेशकस्य विनोद् पाण्डे वर्यस्य नेतृत्वे पञ्चाङ्गसंघः रूपीकृतः।"
https://navavani.org.in/wp/archives/11969,राहुल् गान्धिनः प्रभाषणं कैरल्याम् अनूदितवती सफा नामिका एकादशवर्गीया छात्रा।,"करुवारक्कुण्ट्- त्रिदिवसीयं पर्यटनं विधातुं वयनाट् लोकसभासदस्यः राहुल् गान्धीवर्यः ह्यः रात्रौ मण्डलं प्राप्तः। अद्य प्रातः करुवारक्कुण्ट् सर्वकारीण उच्चतरविद्यालये शात्रपरीक्षणशालायाः उद्घाटनमेव प्रथमः कार्यक्रमः आसीत्। तत्र एकादशवर्गीया छात्रा फात्तिमा सफा सर्वेषां प्रशंसाभाजनमभवत्। प्रभाषणाय सन्नद्धे राहुल् गान्धिनि कैरलीपरिभाषार्थं सफा आमन्त्रिता अभवत्।
रक्षाकर्तृभिः सहपाठिभिः सह सदसि उपविष्टमाना आसीत् सफा। राहुल् गान्धिनः आमन्त्रणं स्वीकृत्य सा वेदिकां प्रविष्टा। ततः राहुल् गान्धिनः प्रभाषणं पूर्णतया कैरल्याम् अनूद्य सफा साधारणजनान् प्रापयत्। प्रभाषणानन्तरं सर्वे नेतारः सफाम् अभ्यनन्दयत्। जनानां करघोषैः सह राहुल् गान्धिनः प्रभाषणं तत् परिभाषां च जनाः स्वीचक्रुः।"
https://navavani.org.in/wp/archives/11961,अनुद्योगिता १०० शतमितं वर्धिता इति उद्योगमन्त्री।,"नवदिल्ली- मोदीप्रशासनकाले अनुद्योगिता १०० प्रतिशतं वर्धितेति लोकसभायाम् उद्योगमन्त्रिणः प्रत्युत्तरम्। २०१३-१४ वर्षे ३.४ शतमितमासीत् वृत्तिहीनता। परं २०१७-१८ वर्षे षट्प्रतिशतम् अङ्किता वर्तते इति उद्योगमन्त्री सन्तोष् कुमार् गंगवार् वर्यः कोटिक्कुन्निल् सुरेष् इति सदस्याय सप्रमाणं प्रतिवचनमदात्।
२०१५-१६ वर्षे ३.७ शतमितमासीत् अनुद्योगिता। वृत्तिनिर्णयाधिकृताः तथा राष्ट्रिय स्थितिविज्ञान कार्यालयश्च युगपदायोजिते सर्वेक्षणे एव एषा अवस्था दृष्टेति मन्त्रिणः प्रत्युत्तरे सूचयति। महात्मगान्धी राष्ट्रिय ग्रामीण वृत्तिसंरक्षणयोजना, दीनदयाल् ग्रामीण कौशल योजना, दीनदयाल् अन्त्योदय योजना इत्येतैः द्वारा अधिकान् वृत्यवसरान् संस्रष्टुं सर्वकारः यतते इत्यपि मन्त्री अवदत्।
राज्यस्थासु सार्वजनीन संस्थासु बृहत् उद्योगसंस्थासु च वृत्तिलभ्यता न्यूनीभवति इति सर्वकारस्य सूचना अस्ति।"
https://navavani.org.in/wp/archives/11911,संस्कृतं भारतस्य पैतृका सम्पत्त् – ई. चन्द्रशेखरः।,"काञ्ञङ्ङाट् – संस्कृतं भारतदेशस्य महती पैतृका सम्पत्त्। तां परिरक्षितुं पोषयितुञ्च संस्कृताध्यापकैः सज्जनैश्च महान् यत्नः कर्तव्य इति केरलानां राजस्य भवननिर्माणमन्त्री श्री ई चन्द्रशेखरः अभिप्रैति स्म। षष्ठितम-स्कुल् कलोत्सवत्सानुबन्धत्वेन व्यापारभवने समायोजितायां सङ्गोष्ठ्यां उद्घाटनभाषणं कृतवानासीदयम्।
     श्री करुणाकरन् कुन्नत्त् (जिल्ला पञ्चायत्त् अध्यक्षः काञ्ञङ्ङाट्) अध्यक्षपदमलंकृतायां सभायां चत्वारः संस्कृतपण्डिताः समाद्रियन्त। वेदपण्डितः श्री माधवन् नम्पूतिरिः, श्री पिलाक्कोट् माधवपणिक्कर्, श्री दामोदरपणिक्कर्, श्री गोपालकृष्णभट्टश्चासन् ते। श्रेष्ठभारतं कार्यक्रमद्वारा सुपरिचितौ छात्रौ श्री राहुल्, श्री आदिदेवः च (कूटालि उच्चविद्यालयः कण्णूर्) आदरस्य पात्रीभूतौ अभवताम्।
      सार्वजनीनशिक्षानिदेशकः श्री जीवन् बाबु ऐ.ए.एस्, राज्यस्तरीय संस्कृतविशिष्टाधिकारिणी डो. टि.डी सुनीतिदेवी, कलोत्सवकार्यक्रमस्याध्यक्षः श्री सि.पि. सनल् चन्द्रः, श्री पि.वी. जयराजः, कासरगोड् विद्याभ्यासोपनिदेशिका श्रीमति के.वि. पुष्पा, श्री एन्. आर्. श्रीधर् च भाषणमकुर्वन्। संस्कृतभाषया बृहद् ऒप्पनायाः गानकर्ता डो. सुनिल् कमार् कोरोत्त् च सर्वेषां प्रेमभाजनमभवत्।
      ‘का संगतिः संस्कृतवाङ्मयस्य’ इति विषये श्री शङ्कराचार्यसंस्कृतविश्वविद्यालयस्य प्राध्यापकः डो.वि.आर्. मुरलीधरः मुख्यं भाषणमकरोत्। संस्कृतकलोत्सवाध्यक्षः डो.ई. श्रीधरः चर्चाचालकश्चासीत्। संस्कृतस्य पौराणिकी सम्पत्त् आधुनिककालेषु महती प्रचोदिकापि तस्याः कालानगुणम् उपयोगः संस्कृतज्ञैः सर्वैरेव करणीय इति सङ्गोष्ठीसदः उच्चैस्तरमुद्घोषयन्।
      सङ्गोष्ठीप्रचालनं प्रख्यापयन्ती दीपशिखा प्रातः अष्टवादने एव वेल्लिक्कोत्तु विद्यालयाङ्कणात् समारभ्य व्यापारभवनं समायाता। संस्कृताध्यापकसंघस्याध्यक्षः श्री सनल् चन्द्रः  दीपशिखाप्रयाणस्य मार्गदर्शकश्चासीत्।
संगोष्ठिदृश्यानि – click here…."
https://navavani.org.in/wp/archives/11906,कविः अक्कित्तं ज्ञानपीठपुरस्कारमवाप।,"नवदिल्ली- विख्यातः कैरलीकविः अक्कित्तम् अच्युतन् नम्पूतिरिवर्यः ज्ञानपीठपुरस्कारेण बहुमानितः। साहित्यमण्डलाय दत्तं समग्रं योगदानमभिलक्ष्यैव अयं पुरस्कारः। दिल्याम् आयोजिता समितिः ऐककण्ड्येनैव जेतारं निरणयत्। ११ लक्षं रूप्यकाणि सरस्वतीशिल्पं च पुरस्कारे अन्तर्भवति। पालक्काट् कुमरनल्लूर् देशस्थः अच्युतन् नम्पूतिरिः ४३ परं कृतीः रचितवान्। ९३ तमे वयस्येव अस्य पुरस्कारलाभः।
     इरुपतां नूट्टान्टिन्टे इतिहासम् इत्येेव तस्य प्रमुखा कृतिः। २०१७ तमे वर्षे पद्मश्रीपुरस्कारेणापि अयम् आदृत आसीत्। कैरलीभाषायै प्राप्तः षाष्टः पुरस्कारः भवत्ययम्।
     केन्द्र-राज्य साहित्य अक्कादमिपुरस्कारौ एषुत्तच्छन् पुरस्कारश्च अक्कित्तं वर्येण प्राप्ताः।"
https://navavani.org.in/wp/archives/11898,षष्टितमः विद्यालयीयकलोत्सवस्य उन्मीलनं नवम्बर् २८ दिनाङ्के।,"काञ्ञङ्ङाट्- केरल-सार्वजनीनशिक्षाविभागेन आयोज्यमानस्य विद्यालयकलोत्सवस्य कासरगोड् जनपदे काञ्ञङ्ङाट् देशे नवम्बर् २८ दिनाङ्के शुभारम्भः भविष्यति। प्रातः अष्टवादने मुख्यवेदिकायां सार्वजनीनशिक्षानिदेशकः जीवन् बाबू ऐ ए एस् वर्यः ध्वजारोहणं विधास्यति। ततः नववादने उद्घाटनाधिवेशनं भविता।
६० अध्यापकाः सम्भूय स्वागतगीतम् आलपिष्यन्ति। छात्राणां नृत्तशिल्पमपि भविता। केरलविधानसभाध्यक्षः पी. श्रीरामकृष्णन् वर्यः कलोत्सवस्य उद्घाटनं विधास्यति। राजस्वमन्त्री इ चन्द्रशेखरन् वर्यः अध्यक्षपदवीमलंकरिष्यति। मुख्यप्रभाषकः शिक्षामन्त्री प्रो. सी. रवीन्द्रनाथवर्यः तथा मुख्यातिथिः नौनिस्थानविभागमन्त्री कटन्नप्पल्लि रामचन्द्रन् वर्यः भवितारौ। लोकसभासदस्यः राजमोहन् उण्णित्तान् तथा विधानसभासामाजिकाः के.कुञ्ञिरामन्, एन्.ए. नेल्लिक्कुन्न्, ए राजगोपालः,ए.सी. खमरुद्दीन् च मुख्यातिथयः भवितारः।
मत्सरार्थं २८ वेदिकाः सज्जीकृताः। प्रातः नववादने प्रतिदिनं मत्सरमारभते। २३९ विभागे दशसहस्रपरिमिताः छात्राः पस्पर्धयिषवः सन्ति। तेषु विभागेषु उच्चविद्यालयस्य ९६, उच्चतरविद्यालयस्य १०५, संस्कृतोत्सवस्य १९, तथा अरबिकलोत्सवस्य १९ च अन्तर्भवन्ति।
८१८ विधिनिर्णेतृृणां सेवा सन्ति। पस्पर्धयिषूणां विधिकर्तृणां तथा समायोजकानां च कृते भोजनव्यवस्था सुसज्जा भवतिय़ पूर्णतया हरितानुशासनमनुसृत्यैव कलोत्सवः समायोज्यन्ते।
कलेत्सवस्य संघाटकसमितेः अध्यक्षः मन्त्री इ चन्द्रशेखरन् वर्यः भवति। मुख्यसमायोजकः के जीवन्बावू वर्यः(सार्वजनीनशिक्षानिदेशकः ) , रक्षाधिकारी डी सजित् बाबू (जिल्लाधिकारी ), उत्सवसञ्चालकः सि.ए. सन्तोष् वर्यः(शिक्षासहनिदेशकः,) च भवन्ति।
मत्सरार्थिनां प्रमाणपत्राणि पुरस्कारांश्च तत्तद्दिनेष्वेव वितरिष्यन्ते।"
https://navavani.org.in/wp/archives/11882,के.पि. अच्युतपिषारटिः दिवंगतः।,"पालक्काट् – पिषारोटि समाजस्य कुलपतिः पण्डितवर्यश्च कोटिक्कुन्नत्तु पिषारत्त् अच्युतपिषारटिः (१०८) अद्य प्रातः ४.३० वादने  दिवंगतो∫भवत्। मृतदेहं प्रभाते ९.३० कालपर्यन्तं पाम्पुपुरे श्रीमतः नारायणन्कुट्टि वर्यस्य सदने प्रदर्शनार्थं प्रस्थाप्य ततः स्वजन्मगृहं कोटिक्कु्न्नुभवनं नीतम्। ११ वादने पल्लिप्पुरं कोटिक्कुन्नुभवने संस्थाप्य सायं द्विवादने संस्कारकर्मं समभवत्। कोटिक्कुन्नत्त् तृक्कोविल् पिषारत्त् नारायणिक्कु्ट्टि पिषारस्यार् वर्यायाः तथा पुतुश्शेरि ब्राह्मणगृहजस्य पशुपतिवर्यस्य च पुत्रत्वेन लब्धजन्मा एष धन्यात्मा पट्टाम्बि पुन्नश्शेरि नीलकण्ठशर्मणः संस्कृतमपठत्। ततः १०३९ तमे , वर्षे अध्यापकपदे न्ययुङ्क्तो∫भवत्।  पण्डितरत्नं, देवीप्रसादं इत्यादिभिः बहुभिः पुरस्कारैः पण्डितो∫यं समादृतः अभवत्। जीवितान्त्यं यावत् कर्मणि निरतस्य अस्य वियोगः न केवलं तत् समाजस्य किन्तु सर्वेषामपि सज्जनकुलानां महान् नष्ट एव।"
https://navavani.org.in/wp/archives/11877,मधुरस्मितम् – संस्कृतचलच्चित्रं दृश्यशालां प्राप्स्यति।,"तिरुवनन्तपुरम् – सुरेष् गायत्री इति नवागतनिदेशकस्य निदेशने संस्कृतभाषायां प्रथमं बालकानां चलच्चित्रम्- मधुरस्मितम्- नवम्बर् २१ दिनांके दृश्यशालां प्राप्स्यति। सान्स्क्रीट् प्रोडक्शन्स् इति संस्कृताध्यापकानां छात्राणां भाषाकुतुकिनां च संहतेः ध्वजे संरचितस्यास्य चलच्चित्रस्य निर्माणकार्यकर्तारः भवन्ति एन्.के. रामचन्द्रन्, के.जी. रमाबाय्, ई मनोहरन्, बी.आर्. लाली च। निदेशाध्यक्षः निसार् वर्यः, मुख्यसहकारिनिदेशकः रस्सल् नियास् च।
शित्राया‌ः महत्वं लक्ष्यबोधं च उद्गीयमानस्य अस्य चलच्चित्रस्य कथा पटकथा च अरुण् नेल्लनाट् वर्येण विहिता। सम्भाषणं बिजिला किषोर् कुमार् विदधाति। गानरचयितारः सुरेष् विट्टियरं, डो. कुमार् जे तथा बिजिला किषोर् कुमार् च भवन्ति। संगीत निदेशकः राजेष् नारायणन्। रुग्मा, अय्मुना, अर्पणा श्रीकुमार्, आर्या एं नायर्, अद्वैत् इत्येते छात्राः गायकाः।
नूतनाभिनेतृृन् बालनटान् केन्द्रपात्राणि कृत्वा संरचिते अस्मिन् चलच्चित्रे अञ्जना, नित्या, आर्या, गौरी, तीर्त्था, महालक्ष्मी,आर्द्रा गैरीकृष्ण, वसिष्ठ्, उदय् नारायणन् प्रभृतयः छात्राः अभिनेतारः। छायाग्रहणम्-पी.सी. लाल्, सम्पादकः-जयचन्द्र कृष्ण, परिसंरचना- चित्राञ्जली, संस्कृतभाषायां संरचितं विश्वे प्रथमं बालकानां सामाजिकचलच्चित्रं भवति मधुरस्मितम्। अस्य चित्रस्य आयः प्रलयानन्तरकेरलपुनर्निर्माणाय मुख्यमन्त्रिणः दुरिताश्वासनिधौ अर्पयिष्यति।
दृश्यशालाः- तिरुवनन्तपुरम्- निला, तृशूर्- कैरली, पालक्काट्/चिट्टूर्- श्री।
मधुरस्मितम् (Trailor)"
https://navavani.org.in/wp/archives/3718,नववाणी संरंभः संस्कृतोत्सव-विचारसभामध्ये विद्याभ्यासमन्त्रिः उद्घाटयिष्यति।,"तृश्शूर् – नववाणी – मोबैल् आप् – संरंभः केरला-स्कूल्-कलोत्सवस्य राज्यस्तरीय-संस्कृतविचारसभायाः वेदिकायां केरलशिक्षामन्त्रिणा प्रॊफ. रवीन्द्रनाथमहोदयेन उद्घाटयिष्यते। अयं संरंभः केरलीयानां संस्कृतप्रेमिणां चिरकालाभिलाष एव आसीत्।
केरलेषु प्रप्रथमम् इरिङ्ङालक्कुटा शिक्षामण्डले संस्कृत- अक्कादमिक- समितिः १०-०२-२०१० तमे वर्षे नववाणीनामकस्य संस्कृतजालपुटस्य आरम्भमकरोत्। केरलस्य शिक्षाक्षेत्रेषु संस्कृतपठनपाठनरीतीः आधुनिकीकर्तुं नववाणयाः अनिषेध्यं योगदानमस्ति।
इदानीं नववाणी नामकं मॊबैल् आप् द्वारा संस्कृतविषयकं सर्वमपि कार्यं सर्वेषां कृते कुर्वन् विराजते। तदर्थं सस्कृतलोकः नववाणीं प्रति कृतज्ञप्रकाशकाः भवेयुः।"
https://navavani.org.in/wp/archives/11859,"राज्यल्तरीयः विद्यालयकलोत्सवः,बृहत् ओप्पना प्रस्तूयते।","काञ्ञङ्ङाट्- केरलीय-सारवजनिकशिक्षाविभागस्य आभिमुख्ये एष्याभूखण्डस्य बृहत्तमः कलोत्सवः कासरगोड् जनपदे काञ्ञङ्ङाट् देशे आयोक्ष्यते। सप्तभाषासङ्गमभूमावस्यां अष्टाविंशतिवर्षानन्तरमेव अयं कलोत्सवः पुनरायाति।
कलोत्सवस्य उद्घाटनं नवंबर् २८ दिनाङ्के गुरुवासरे भविता। तद्दिने सांस्कृतिककार्यक्रममपि आयोक्ष्यते। तस्य भागत्वेन ओप्पना इति प्रान्तीयकलारूपस्य परिष्कृतरूपं संस्कृतभाषायां बृहत् ओप्पना नाम्नि प्रस्तूयते।
माप्पिलप्पाट्ट् इति गीतशाखायाः ईशल् आख्यं साहित्यभागं संस्कृतभाषायां रचितवान् श्रीमान् सुनिल् कुमार् कोरोत् वर्यः। कासरगोडे तच्चङ्ङाट् उच्चतरविद्यालये संस्कृताध्यापकोयं महाशयः तत्रत्याः २५० परिमिताः बालिकाः समायोज्यैव एतदर्थं सन्नह्यति। सजीवन् वेङ्ङाट् वर्यः कलारूपस्यास्य आशयमाविष्कृतवान्। निदेशनं नृत्यस्वरूपं च जुनैद् मोट्टम्मल् वर्यः समायोजयति।
विश्वे प्रप्रथमं एतत् कलारूपं कलोत्सवदिदृक्षूणाम् उत्सवाय नूनं भवेत्।"
https://navavani.org.in/wp/archives/11840,विद्यालये सर्पदंशनेन छात्रा मृता। अधिकारिणाम् अनास्था इति बालिकायाः पिता।,"सुल्त्तान् बत्तेरी- वयनाट् मण्डले सुल्तान् बत्तेरी स्थले सर्वकारीण सर्वजना उच्चतरविद्यालये कक्ष्याप्रकोष्ठात् सर्पदंशनेन बालिका मृता। षष्ठकक्ष्याछात्रा षह्ला षेरिन् नामिका एवेदृशं हता अभवत्। छात्रायाः अपघाते जाते तत् सर्पदंशनेनेति विद्यालयाधिकारिणः नावदन् इति षह्लायाः पिता अवदत्।
अधिकृतानाम् अनास्थया इदमभवत् इति वार्तामाध्यमानामपि आवेदनमस्ति। सा खाते पतिता ईषद् व्रणिता इत्येव विद्यालयाधिकारिणः रक्षितारमवदन्। यथासमयं सा चिकित्सालये प्रवेशिता चेत् रक्षितुं शक्या स्यात् इति आक्षेपः अस्ति।
घटनायामस्यां बालाधिकारायोगः स्वमेधया व्यवहारं स्वीचकार। मण्डलाधिकारी, आरक्षकदलमेधावी शिक्षा उपनिदेशकश्च पञ्चदशदिनाभ्यन्तरे अन्वेषणं विधाय आवेदनं समर्पयेयुः।
विद्यालयात् चिकित्सालयं प्रापितायाः बालिकायाः चिकित्साविषये चिकित्सालयाधिकृतानामप्यनास्था जाता। अत्रत्यौ द्वौ भिषग्वरौ तथा बालिकायाः कक्ष्याध्यापकं च सेवनात् उत्सृजति स्म।"
https://navavani.org.in/wp/archives/11831,"शबरीमला शासननिर्वहणार्थं पृथक् नियमः आवश्यकः, सर्वोच्चन्यायालयः।","नवदिल्ली- शबरिमला मन्दिरस्य प्रशासननिर्वहणार्थं पृथक् नियमः आवश्यकः इति सर्वेच्चन्यायालयः। प्रतिवर्षं ५० लक्षपरिमिताः तीर्थाटकाः अत्रागच्छन्ति। इतरैः मन्दिरैः सह शबर्मलमन्दिरस्य तारतम्यं मा भूत् इति न्यायालयः व्यक्तमकरोत्। एतद्विषये अद्यैव प्रत्युत्तरं दातव्यमिति न्यायालयः केरलसर्वकारं निरदिशत्।
     शबरिमलामन्दिराय पृथक् नियमस्य आयोजने प्रतिबन्धः कः इति न्यायाधीशः एन्.वी. रमणावर्यः सर्वकारमपृच्छत्। तदर्थमद्य साहचर्यमस्ति। अयं व्यवहारः सप्ताङ्गसंवेशनस्य परिगणनायै प्रेषितो वर्तते। तत्र निर्णयः विरुद्धः चेत् कथं लिङ्गसमत्वमिति बुध्या मन्दिरे स्त्रीणां नियुक्तिः साधु भवेत् इति च न्यायाधीशः अपृच्छत्।
     तिरुवितांकूर् देवस्वं बोर्ड् इति संस्थानस्य परिधौ सर्वेषां मन्दिराणां प्रशासननिर्वहणार्थं  पृथक् नियमं रूपवत्कर्तुं राज्यसर्वकारैः निर्णीत‌ः आसीत्। एतद्विरुध्य पन्तलं राजपरिवारस्य आवेदने एव सर्वोच्चन्यायालयस्य अयं निर्देशः।"
https://navavani.org.in/wp/archives/11808,फात्विमायाः मृत्युः- गार्हिकम् अन्वेषणं नास्तीति ऐ.ऐ.टी.- छात्राः समराङ्गणे।,"चेन्नै- फात्विमायाः मृत्युविषये आभ्यन्तरम् अन्वेषणं कर्तुं सन्नद्धता नास्तीति मद्रापुरी भारतीय-प्रौद्योगिक-संस्था(ऐ.ऐ.टी., मद्रास् )। अनेन आभ्यन्तरम् अन्वेषणम् अभ्लक्ष्य ऐ.ऐ.टी. छात्राः अनिश्चितकालीनं निराहारसमरम् आरभन्त। आगस्करम् आरोपितान् शिक्षकान् अन्वेषणार्थमे उपस्थातुम् अपाचारान्वेषणविभागः निरदिशत्।
प्रातः ११ होरायाः आरभ्यैव छात्राः समरमारभन्त। बहिः रक्षिदलान्वेषणं प्रचलदस्तीत्यतः आभ्यन्तरम् अन्वेषणं संस्थया निरस्यते।
एतदन्तरे फात्विमायाः मरणमुपलक्ष्य लोकसभायां पृथक् चर्चा प्रचलिष्यति। द्रविड-मुन्नेत्र-कषकं दलस्य सदस्याः तदा कोल्लं मण्डलसदस्यः एन्.के. प्रेमचन्द्रन् च एतदर्थम् आवेदनमुन्नीतवन्तः"
https://navavani.org.in/wp/archives/11780,"संस्कृतविभागे इस्लां धर्मावलम्बिनः नियुक्तिः, नियमोपदेशार्थं बनारस् हिन्दू विश्वविद्यालयः।","दिल्ली- संस्कृतविभागे सहप्राचार्यत्वेन इस्लां धर्मावलम्बिनः नियुक्तिं विरुध्य वनारस् हिन्दू विश्वविद्यालये छात्रेषु समराङ्गणं प्रविष्टेषु विश्वविद्यालयः नियमोपदेशमवाप्तुं निरणयत्। नवम्बर् सप्तमे तिथावेव समरमारब्धम्। संस्कृतविभागे संस्कृतधर्मविज्ञान् क्षेत्रे सहप्राचार्यरूपेण फिरोस् खान् वर्यस्य नियुक्तिं विरुध्यैव समरः आरब्धः।
     नियुक्तौ प्रतिषेधं संसूच्य छात्राः कुलपतये लेखं प्रैषयन्। विश्वविद्यालयस्य हृदय एव संस्कृताध्यापकाः इति विश्वविद्यालयस्य स्ंस्थापकः मदनमोहनमाल्व्या वर्यस्य वाक्यमपि छात्राः लेखे सूचयामासुः। अस्यां प्रवृत्तौ गूढालोचना अस्तीति छात्राः अध्यारोपयन्। तस्मिन्नन्तरे जातिधर्मानुसारं नास्ति शिक्षकाणां नियुक्तिः परं नैपुण्यमाधारीकृत्यैव  इति विश्वविद्यालयस्य विशदीकरणमस्ति।
     विश्वविद्यालये सर्वेषाम् अधिकारः तुल्य एव, परं समरे अनुवर्तमाने एव नियमोपदेशाय निरणयत् इति अधिकृतैः सूच्यते। बनारस् हिन्दू विश्वविद्यालयस्य संविधानानुसारं व्यक्ततायै एव नियमोपदेशार्थं प्रवृत्तः इत्यपि ते असूचयन्। छात्रैः साकं कुलपतेः चर्चा होरापरिमितेन संपन्ने सत्यपि समरं समापयितुं छात्राः न सन्नद्धाः सन्ति। फिरोस् खानस्य नियुक्तौ कोपि दोषः नास्तीति संस्कृतविभागस्य अध्यक्षः अवदत्।"
https://navavani.org.in/wp/archives/11758,शबरिमला नारीप्रवेशनविषयः सर्वोच्चन्यायालयेन सप्ताङ्ग-संविधान-संवेशनाय प्रेषितः।,"नवदिल्ली- शबरिमला विषये पुनःपरिशोधना आवेदनं सर्वोच्चन्यायालयेन सप्ताङ्गसंवेशनाय कल्पितः। विशाल संवेशनस्य निर्णयानन्तरमेव नारीप्रवेशविषये भूतपूर्वः निर्णयः पुनःपरीक्षणीयो वा न वेति निर्णयः भविता। मुख्यन्यायाधीशस्य आध्यक्ष्ये पञ्चाङ्गसंवेशनस्य अभिप्रायः भवत्ययम्।
२०१८ सेप्तम्बर् २८ तमे दिनाङ्के तदानीन्तन‌स्य मुख्यन्यायाधीशस्य दीपक् मिश्रा वर्यस्य आध्यक्ष्ये पञ्चाङ्ग-संविधानसंवेशनमेव नारीप्रवेशविषये निर्णयम् अनयत्। एष निर्णयः अधुना एव पुनः शोधनार्थं विशालसंवेशनस्य पुरतः आगतः।
५६ पुनः शोधना आवेदनानि अस्मिन् विषये न्यायालयस्य पुरतः आगतानि। मुख्यन्यायाधिपः एव नूतनं विशालसंवेशनं रूपवत्करोति। तत्र त्रीणि अङ्गानि अधुना संस्थितात् संवेशनादेव स्युः।
धर्मस्य आधिकं प्राधान्यमस्तीति विधिप्रस्तावे न्यायालयः असूचयत्। मुस्लीं पार्सी धर्मावलम्बिनां मध्येपि आराधनालये नारीणां प्रवेशविषये विवादाः सन्ति। एते शबरिमलाविषयेन सह सम्बद्धा अपि भवन्ति इत्यपि न्यायालयेन सूचितम्।"
https://navavani.org.in/wp/archives/11665,शिक्षकाणां योग्यताविषये निर्णयः।,"नवदिल्ली- 2030 वर्षाभ्यन्तरे विद्यालयीयशिक्षकाणां योग्यता अवरतः चतुर्वर्षीयः संयोजितशिक्षास्नातकः भवेत्। सर्वेष्वपि शिक्षकप्रशिक्षणकलालयेषु बहुवैज्ञानिकशिक्षायाः आधाररूपा चतुर्वर्षीया संयोजित बी.ए़ड्.  पाठ्यचर्या अपि भवेत्। तत्तद्विषये शिक्षासिद्धान्ते च द्विमुखबीरुददानरीतिरेव पाठ्यचर्यायां आविष्करणीया। नवीनशिक्षानाये एवेदं प्रतिपादितं वर्तते।
     समर्थानां छात्राणाम् आकर्षणाय धिषणावृत्तिः आविष्करणीया। त्रिवर्षीयबिरुदरीतेः स्थाने चतुर्वर्षीया बाच्चिलर् आफ् लिबरल् आर्ट्स् (बी.एल्.ए) पठनरीतेरपि आविष्करणाय अपि नायः सूचनां ददाति।
     बी.एल्.ए तथा स्नातकोत्तरपरीक्षायां च उत्तीर्णानां कृते एकवर्षीया बी.ए़ड्. पद्धतिरपि आविष्करणीया।"
https://navavani.org.in/wp/archives/11746,उदूढा गार्ह्योत्पादकपुष्टिः ४.२ शतमितत्वेन न्यूनीभविष्यति- एस्.बी.ऐ.।,"कोच्ची- सतत-आर्थिकवर्षे जूलै-सेप्तम्बर् पादे भारतस्य आर्थिकपुष्टिः ४.२ शतमितत्वेन न्यूनीभविष्यति इति भारतीय-राज्य-वित्तकोशस्य( एस्.बी.ऐ.) आवेदनम्। एप्रिल्-जूण् पादे पञ्चशतमिता पुष्टिरेव राष्ट्रे सूचिता। षड्वर्षाभ्यन्तरे न्यूनतमा पुष्टिरेवैषा। सतत-आर्थिकवर्षे पञ्चशतम्ता भविता इति वित्तकोशस्य अनुमानम्। प्रतीक्षमाणा पुष्टिः ६.१शतमितमेव।
वाहनविपण्यां विक्रयमान्द्यं, व्योमयानरंगे प्रतिसन्धिः,उद्योगरंगे उत्पादनन्यूनता इत्यादीनि एव आर्थिकपुष्टिन्यूनीभावस्य कारणानि इति वित्तकोशस्य अभिप्रायः।"
https://navavani.org.in/wp/archives/11727,भूतपूर्वः मुख्यनिर्वाचनायुक्तः टी.एन्. शेषन् वर्यः दिवङ्गतः।,"चेन्नै- भारते भूतपूर्वः मुख्यनिर्वाचनायुक्तः टी.एन्. शेषन् महाभागः कालकबलितः अभवत्। स सप्ताशीति वयस्कः आसीत्। वार्धक्यसहजेन आमयेन रविवासरे रात्रौ उपदशवादने आसीदस्य मृत्युः। १९९०-१९९६ कालपरिधौ भारते मुख्यनिर्वाचनायुक्तः आसीत्। निर्वाचनरङ्गे समग्रपरिवर्तनाय अयं महाशयः कारणभूतो/भवत्।
पालक्काट् तिरुनेल्लायि स्थले एकस्मिन् तमिल् ब्राह्मणपरिवारे १९३२ दिसम्बर् १५ दिनाङ्के अयं भूजातः। मद्रपुरी क्रिस्तीयकलालयात् स्नातकाभिषिक्तः अयं १९५३ तमे वर्षे भारतीय-आरक्षिदल-सेवां(ऐ.पी.एस् ) तथा १९५४ तमे वर्षे भारतीय-प्रशासन-सेवां(ऐ.ए.एस् ) च स्वायत्तीकृतवान्। राजीव् गान्धी प्रशासनकाले अयं प्रतिरोधसचिवः आसीत्।
१९९६ तमे वर्षे अयं मग्सासे पुरस्कारेण बहुमानितः। १९९७ तमे वर्षे राष्ट्रपतिनिर्वाचने अयं प्रत्याशी आसीत्। परं तदात्वे के.आर्. नारायणन् वर्यः एव विजेता अभवत्।"
https://navavani.org.in/wp/archives/11720,संस्कृतभारत्याः विश्वसम्मेलनम् ।,"नवदिल्ली – संस्कृतभारत्याः विश्वसम्मेलनम् नवदिल्ल्यां  छतरपुरे  नवम्बर् मासस्य ८,९,१०,११  तिथिषु प्रचलदस्ति। द्वितीयदिने रविवासरे विश्वसम्मेलनस्योद्घाटनं केन्द्रीयगृहमन्त्री श्री अमित् षावर्यः निर्वक्ष्यति। सम्मेलनेन साकं भारतीय विज्ञानपरम्परामधिकृत्य प्रज्ञानं नामकं प्रदर्शनं आयोजयिष्यति। प्रदर्शिन्याः समुद्घाटनं केन्द्रीयविदेशसहमन्त्री श्री वि.मुरलीधरन् महोदयः निर्वक्ष्यति। सम्मेलने∫स्मिन्  डो. हर्षवर्धनः, संस्कृतभारत्याः अखिलभारतीयाध्यक्षः  श्री भक्तवत्सला, केरलीयाः बहवः संस्कृतप्रचारकाः च भागभाजाः भवन्ति।"
https://navavani.org.in/wp/archives/11693,अयोध्याव्यवहारे सर्वोच्चन्यायालयस्य न्यायविधिनिर्णयः अद्य।,"नवदिल्ली-  अयोध्याव्यवहारे राष्ट्रम् आकाङ्क्षया वीक्ष्यमाणा न्यायविधिनिर्णयः सर्वोच्चन्यायालयेन शनिवासरे प्रस्तोष्यते। प्रातः 10.30 वादने मुख्यन्यायाधीशस्य रञ्जन् गोगोय्वर्यस्य आध्यक्ष्ये न्यायालयसंवेशनमेव विधिं प्रस्तुवति।
     मुख्यन्यायाधीशः रञ्जन् गोगोय्, एस्, ए. बोब्डे, डी.वै चन्द्रचूड्, अशोक् भूषण्, अब्दुल् नासर् इत्येये न्यायाधीशाश्च सम्भूय एव विधिप्रस्तावं कुर्वते। विधिप्रस्तावात् प्राक् उत्तरप्रदेशस्य मुख्यसचिवम् आरक्षिदलनेतारं च आहूय मुख्यन्यायाधीशः स्थितिगतीः अधिकृत्य विचारयामास।
     शनिवासरे विरामः अस्ति चेदपि मुख्यन्यायाधीशस्य संवेशनं पृथक् अधिवेशनं विधाय विधिप्रस्तावं करिष्यति। सर्वोच्चन्यायालये दिल्लीमहानगरम् आसमन्ताच्च भद्रा सुरक्षा आयोजिता वर्तते। अङ्गीकारयुक्ताः माध्यमप्रवर्तकाः विधिप्रस्तावावेदनार्थं प्रातः नववादनात् प्राक् न्यायालयम् आगच्छेयुरिति निर्दिष्टाः। 1885 वर्षात् प्रभृति नियमव्यवहारे एव अद्य विधिः प्रस्तूयते।"
https://navavani.org.in/wp/archives/11689,"महान् हिमपातः, काश्मीरे मृतानां संख्या नव जाता।","श्रीनगरम्- काश्मीरे महान् हिमपातः अनुवर्तते। द्वयोः घटनयोः एतावता नव जनाः मृताः इत्यावेदयति। सैन्याय सामग्रीं प्रापयन्तौ प्रदेशवासिनौ द्वावपि मृतेषु अन्तर्भवतः। महान् हिमसंघातः स्खलतः सन् एषाम् उपरि फतन् आसीत्। कुप्वुवारा पोस्ट् समीपं गुरुवासरे प्रातः आसीत् एषा घटना।
     वैद्युतिसम्बन्धिषु वृत्तिषु  व्यापृतः ऊर्जविकासविभागस्य परीक्षकः तथा वृक्षपातेन एकः यात्रिकश्च मृतः। द्वौ सैनिकौ यानापघाते मृतौ। मृतानां परिवारेभ्यः समाश्वास धनादेशः सर्वकारेण घोषितः"
https://navavani.org.in/wp/archives/11679,इन्फोसिस् संस्था अपि दशसहस्रं कर्मकरान् उत्सारयति।,"दिल्ली- राष्ट्रे द्वितीयं बृहत् सूचनातान्त्रिकविद्याप्रतिष्ठानम् इन्फोसिस् आख्यं स्वकीयान् कर्मकरान् उत्सारयितुमुद्यते। वरिष्ठ उपवरिष्ठतलयोः स्थितान् दशसहस्रपरिमितं कर्मकरानेव एवं उत्सारयति इति प्रतिष्ठानस्यास्य वृत्तान्तमुद्धृत्य राष्ट्रीयमाध्यमानाम् आवेदनमस्ति।
     वरिष्ठकर्मकरेभ्यः आरभ्य उपवरिष्ठपर्यन्तं दशप्रतिशतं कर्मकराः, तथा सहकारि उपसहकारितलयोः पञ्चप्रतिशतं कर्मकराः अपि एवं उत्सार्यन्ते। अपि च स्वयं वृत्तिं समाप्य गन्तुमपि अन्यान् बहून् कर्मकरान् उपादिशत्।
     राष्ट्रं बृहत्तमं आर्थिकमान्द्यं प्रति गच्छति इति आर्थिकविदग्दानां निरीक्षणानि याथार्थ्यं भवतीति इन्फोसिस् संस्थायाः अयं निर्णयः स्पष्टीकरोति।"
https://navavani.org.in/wp/archives/11669,राष्ट्रे सर्वेषु विद्यालयेषु विद्यालयपरिसरेषु च तुच्छद्रव्यभोज्यानि(जङ्क् फुड्) निरुद्धानि।,"दिल्ली- तुच्छद्रव्यभोज्यानि स्वास्थ्यसमस्यानां कारणभूतानि इत्यवगमस्य पश्चात्तले राष्ट्रे विद्यालयेषु तत्परिसरेषु च एतेषां भोज्यानां निरोधः आयोजितः। इतः परं राष्ट्रे कस्मिन्नपि विद्यालये विद्यालयीयभोजनशालायां वा तुच्चद्रव्यभोज्यं नोपलभ्यते।
     विद्यालयानां 50 मीट्टर् परितः अपि एतेषां विक्रयः निरुद्धः। तुच्छद्रव्यभोज्यानां सूचनाफलकानि अपि विद्यालयानां परिधौ न प्रदर्शनीयीनि। केन्द्रीय-भक्ष्यसुरक्षा-मानक-अधिकृतस्थानम् इति संस्थायाः एवायमादेशः। एतदतिरिच्य गुलाब्, जमून्, चोले बट्टूरे, न्यूडिल्स्, मधुरोपदंशानि अपि न विक्रेतुं शक्नुवन्ति।
     कायिकोत्सवे तुच्छद्रव्यानां स्वतन्त्रविनिमयः तथा एतेषां सूचनाप्रदर्शनं च नानुमन्यते इति आदेशे सूचयति। एतादृशानां भोज्यानाम् उत्पादकसंघस्य सूचनाः विद्यालयाः न स्वीकुर्युः। आगामिनि मासे आदेशानुसारं निरोधस्य प्राबल्यं भविता।"
https://navavani.org.in/wp/archives/11641,दिल्लीनगरं वातकपूरितमभवत्। एषा अवस्था नूनं श्वासकोशं बाधते। दील्ल्यां स्वास्थ्यापातस्थितिः घोषिता।,"नवदिल्ली- सर्वोच्चन्यायालयस्य निर्देशानुसारं रूपीकृतस्य परिस्थिति-मलिनीकरण-नियन्त्रण-प्राधिकरणस्य अनुदेशो/यं यत् सुरक्षापरिधिमतिक्रान्तं मलिनवायुसान्निध्यं जनानां श्वासकोशं प्रत्यक्षतया बाधते इति। अतः दिल्लीनगरे राजधानीप्रदेशेषु च स्वास्थ्यापातस्थितिः घोषिता। कासादयः रोगाः जनाने बाधेरन् इति स्वास्थ्याधिकारिणः असूचयन्।
राजधान्यां ३७ वायुनिरीक्षणकेन्द्राणि सन्ति। सर्वेष्वपि अन्तरिक्षावस्था भीतिदा अस्ति।
दिल्ली वायुप्रकोष्ठा जाता इति दिल्ली मुख्यमन्त्री अरविन्द् केजरिवाल् वर्यः अवदत्।"
https://navavani.org.in/wp/archives/11637,केरलोत्पत्तिदिने मलयालभाषायां प्रधानमन्त्रिणः आशंसा।,"नवदिल्ली- नवम्बर् मासस्य प्रथमदिवसः केरलस्य जन्मदिनं भवति। दिनेस्मिन् मलयाले आङ्गले च प्रधानमन्त्री केरलान् आशशंस। एवं हरियाणा, मध्यप्रदेशः, छत्तास्गढ् कर्णाटकम् इत्येतेषु राज्येषु अधिवसतः जनानपि प्रधानमन्त्री स्वकीयाम् आशंसां न्यवेदयत्।
केरलान् कर्णाटकान् च आङ्गले प्रान्तीयभाषायामपि आशशंस। इतरान् तत्तत् प्रान्तीयभाषायमेव तोषितवान् मोदीवर्यः।"
https://navavani.org.in/wp/archives/11633,"षार्जा राष्ट्रे अक्षरवसन्तम्, इतःपरं दशदिनानि वाचनदिनानि।","षार्जा- अन्ताराष्ट्र पुस्तकोत्सवस्य प्रारम्भः षार्जाराष्ट्रे सुसम्पन्नः। नूतनानां पुस्तकानां सञ्चयः तत्र वर्तते। विदेशराष्ट्रेभ्यः अपि अक्षररूपिमा पुस्तकोत्सवे सन्ति।
३८ तमः षार्जा अन्ताराष्ट्र पुस्तकोत्सव एवात्र चलति। अस्य उद्घाटनार्थं षार्जा प्रदर्शननगर्यां षार्जा भरणाधिकारी तथा ऐक्य-अरब् संघस्य परमोन्नतसमित्यङ्गं च शैख् डो. सुल्तान् बीन् मुहम्मद् अल् खासिमि वर्यः आगतः। तुर्कीराष्ट्रस्थः लेखकः तथा नोबल् पुरस्कापविजेता च ओर्हान् पामुक्, अमेरिका नटः लेखकश्च स्लीव् हार्वे प्रभृतयः पुस्तरोत्सवे मुख्यातिथयः आसन्। प्रदर्शननगरीस्थायां वेदिकायां सम्पन्ने उद्घाटनसमारोहे विश्वे विविधेभ्यः राष्ट्रेभ्यः आगताः लेखकाः साहित्यनायकाश्च साक्षिणः आभवन्। पुस्तकोत्सवे २०१९ वर्षस्य सांस्कृतिकव्यक्तिरूपेण लबनन् लेखिका तथा निरूपिका च डो युम्न अल् ईद् वर्या चिता।"
https://navavani.org.in/wp/archives/11623,जम्मू-काश्मीरे नियन्त्रणानि पूर्णतया अपाकर्तव्यानि-ऐक्यराष्ट्र-मानवाधिकारायुक्तः।,"दिल्ली- जम्मू-काश्मीरस्थानि नियन्त्रणानि पूर्णतया अपाकर्तव्यानि इति ऐक्यराष्ट्रसभा-मानवाधिकारायुक्तः मिषेल् वचलेट्ट् वर्या अवदत्। यूरोपीय-संसत्सदस्यानां काश्मीर् सन्दर्शनावसरे एव तया एवं निगदितम्। तत्रत्येषु नियन्त्रणेषु सा आशङ्कामसूचयत्। अतः मानवाधिकारः तत्र संरक्षणीयः, नियन्त्रणानि पूर्णतया अपाकर्तव्यानि इति सा असन्दिग्दतया न्यगादीत्।
     काश्मीर् पुनःसंघटनानन्तरं प्रथमतया एव वैदेशिक- प्रतिनिधिसंघाय काश्मीर् सन्दर्शनानुमतिः दत्ता। यूरोपीय संसद् सदसि अङ्गभूतेषु २७ जनेषु भूरिपक्षाङ्गानि तीव्रदक्षिणपक्षाशयं वितन्वन्ति। गतदिने यानचालकान् प्रति ग्रनेट् आक्रमणं तत्र सञ्जातमासीत्। अतः बृहती सुरक्षा आसीत् तेषां सन्दर्शनसमये। तत्रत्यैः प्रतिनिधिभिः साकं ते चर्चामकुर्वन्।
     भारतीयसंसद् सदस्येभ्यो नियन्त्रणे संस्थिते वैदेशिकेभ्यो सन्दर्शनानुमतिः दत्ता इत्यतः विपक्षिदलसंघः प्रक्षोभं वितनोति। एतत् संसदं प्रति अनादर एवेति ते आक्षिपन्ति स्म।"
https://navavani.org.in/wp/archives/11615,"पालक्काट् वनान्तर्भागे मावोवादि-सुरक्षासेनयोः मिथः सङ्घर्षः, त्रयः मृताः।","पालक्काट्- पालक्काट् मण्डले अट्टप्पाटी समीपस्थे वनान्तर्भागे मावोवादिनां सुरक्षादलानां च मिथः सङ्घर्षे त्रयः मावोवादिनः हताः। मावोवादिनां आक्रमणं परिहर्तुं नियुक्ता तण्डर् बोल्ट् इति विशेषशेषीयुक्ता सेना तत्र वनभागे पर्यटन्नासीत्। तदा मावोवादिभिः तान् लक्ष्यीकृत्य गोलिकाप्रहारः कृत‌ः। तत्परिहर्तुं तण्टर् बोल्ट् सैन्येन मावोवादीन् प्रत्यपि गेलिकाप्रहारः कृतः। एवं त्रयाणां मृत्युरपि अभवत् इति रक्षिदलः वदति। तण्टर् बोल्ट् उपनिर्देशकस्य सैमण् वर्यस्य नेतृत्वे आसीत् प्रत्याक्रमणम्।
गतवर्षे अपि एवं मावोवादिनः सङ्घर्षे हताः आसन्।"
https://navavani.org.in/wp/archives/11596,"अद्य दीपावलीपर्व, आराष्ट्रं पर्वसमाचरणम्।","नवदिल्ली-  अद्य आश्विनिमासीयकृष्णचतुर्दशीपर्व। दिनमेतत् दीपावलीपर्वत्वेन आचर्यन्ते भारतीयैः। दीपानां वर्णविस्मयः तथा स्फोटकानां शब्दश्च दीपावलीपर्वणः विशेषता। मधुराणामपि उत्सवः भवति दीपावलीपर्व।
दीपावलीसम्बन्धीनि ऐतिह्यानि बहूनि सन्ति। तेषु नरकासुरवधसम्बन्धि तथा श्रीरामपट्टाभिषेकसम्बन्धि च प्रमुखे भवतः। प्राग्ज्योतिषाधिपः असुरराजा आसीत् नरकासुरः। तस्य विद्रोहप्रवृत्तीः असहमानाः जनाः श्रीकृष्णं शरणं प्रापुः। श्रीकृष्णः प्राग्ज्योतिषं प्राप्य प्रथमं नरकासुरमन्त्रिणं ततः नरकासुरं च हत्वा नरकासुरस्य अन्तःपुरे बन्धनस्थाः 16001 कन्यकाः मोचयामास। भगवति मुग्धाः ताः भगवान् श्रीकृष्णः पत्नीरूपेण गृहीतवान्। एतदेव भादवतकथांशः।  एतत्स्मरणामर्थं दीपावलीपर्व आचर्यते इति प्रसिद्धिः।
सर्वेषां नववाणीसुहृदां कृते दीपावली आशंसाः।"
https://navavani.org.in/wp/archives/11575,पी.एस्. श्रीधरन् पिल्ला मिजोरां राज्यपालपदव्यां नियुक्तः।,"तिरुवनन्तपुरम्- भारतीय जनता पार्टी िति दलस्य केरलराज्याध्यक्षः पी.एस्. श्रीधरन्पिल्लावर्यः मिजोरां राज्यपालत्वेन नियुक्तः। राष्ट्रपतिः रामनाथकोविन्द् वर्यः एतत्सम्बन्धी आदेशः दत्तवान्। राज्यस्तरीयाध्यक्षस्य दायित्वम् आगामिनि मासे अवसीयते। तदन्तरे एव पिल्लावर्यं राज्यपालत्वेन न्ययोजयत्।
     पूर्वं कुम्मनं राजशेखरवर्यः मिजोरां राज्यपालः आसीत्। लोकसभानिर्वाचनसमये तिरुवनन्तपुरं निर्वाचनक्षेत्रे प्रत्याशी भवितुं कुम्मनं वर्यः राज्यपालपदव्याः त्यागपत्रं दत्तवान् आसीत्। मिजोरां राज्यस्य राज्यपालपदवीं प्राप्तः तृतीयः केरलीयः भवति श्रीधरन् पिल्ला। कोण्ग्रेस् नेता वक्कं पुरुषोत्तमः पूर्वमत्र राज्यपालपदवीमलंचकार।"
https://navavani.org.in/wp/archives/11567,केरले पञ्चसु विधानसभाक्षेत्रेषु निर्वाचवफलं घोषितम्।,"तिरुवनन्तपुरम्- केरले पञ्चसु विधानसभाक्षेत्रेषु अस्य मासस्य २१ तमे दिनाङ्के  निर्वाचनं प्रवृत्तमासीत्। अस्य मतगणना अद्य सञ्जाता। एषु ऐक्य०लोकतान्त्रिक सख्यं (यु.डी.एफ्) त्रिषु मण्डलेषु तथा वामपक्षीय लोकतान्त्रिकसख्यं (एल्.डी.एफ्) द्वयोः मण्डलयोः च विजयिनौ जातौ।
     मञ्चेश्वरम्, एरणाकुलम्, अरूर् मण्डलानि ऐक्यलोकतान्त्रिकसख्येन विजितानि। एषु मञ्जेश्वरे मुस्लीं लीग् दलम् तथा एरणाकुलम् अरूर् मण्डलयोः कोण्ग्रेस् दलं च विजयमवाप।
     कोन्नी वट्टियूर्क्काव् मण्डलयोः वामपक्षीय-लोकतान्त्रिक सख्यस्थौ मार्क्सवादी साम्यवादी दलस्य प्रत्याशिनौ विजयिनौ अभवताम्।"
https://navavani.org.in/wp/archives/11556,"रष्यया सह चर्चायां समवायः, सिरियासीमातः सैन्यं प्रतिनिवर्तिष्यते इति तुर्की।","सोच्ची- सिरियायाः सीमातः सैन्यं प्रतिनिवर्तिष्यते इति तुर्की राष्ट्रम्। रष्या राष्ट्रनेत्रा व्लादिमिर् पुचिनेन सह सोची स्थले आयोजितायाः चर्चायाः अन्ते एव तुर्कीराष्ट्रस्य प्रत्यावर्तनम्। 150 होराभ्यन्तरे सेनाप्रतिनिवर्तनं पूर्णं भविता इति तुर्की राष्ट्राध्यक्षः तय्यिप् एर्दोगान् वर्यः व्यक्तमकरोत्।
     सेनाप्रतिनिवर्तनानन्तरं रष्यया सह अस्मिन् प्रान्ते  संयुक्तनिरीक्षणं करिष्यतीत्यपि एर्दोगान् वर्यः अवदत्। सिरियस्थान् कुर्द् वंशजान् लक्ष्यीकृत्य क्रियमाणं आक्रमणम् अवलितव्यम् इति लोकराष्ट्राणाम् सूचना तुर्कीराष्ट्रेण निरस्ता आसीत्। यावत् कुर्दिष् नेतृत्वस्थं सिरियन् प्रजातन्त्रसैन्यं आयुधं त्यजन्ति तावत् सैनिकप्रक्रिया नावसीयते इत्यासीत् तुर्कीराष्ट्राध्यक्षस्य तय्यिप् एर्दोगान् वर्यस्य निश्चयः। कुर्द् सैन्येन साकं रष्यासैन्यमपि अयुङ्क्त। अनेन स्थितिः सङ्कीर्णा अभवत्। एतदनन्तरं ब्रिट्टन्, स्पेयिन्, स्वीडन् प्रभृतीनि राष्ट्राणि अपि तुर्किं प्रति आयुधदानं समापयितुम् उद्यतानि। अन्ते रष्यया सह चर्चायां सैन्यप्रतिनिवर्तनं तुर्की अङ्गीकरोति स्म।"
https://navavani.org.in/wp/archives/11549,चतुर्षु मण्डलेषु कुजवासरे विद्यालयानां विरामः।,"तिरुवनन्तपुरम्- उत्तरपूर्वप्रावृट् वर्षे शक्ते जाते राज्यस्थेषु चतुर्षु मण्डलेषु जिल्लाधिकारिभिः विद्यालयानां विरामः घोषितः। तिरुवनन्तपुरम्, एरणाकुलम्, तृशूर्, आलप्पुषा इत्येतेषु मण्डलेष्वेव एवं विरामः।
वृष्टेः आधिक्यात् एषु मण्डलेषु रक्तजागरणं घोषितमासीत्। वृत्तिविषयककलाशालानां केन्द्रिय विद्यालयानां च विरामः बाधकः।
विश्वविद्यालयीयपरीक्षा क्रमानुसारं प्रचलिष्यति।"
https://navavani.org.in/wp/archives/11532,पाकिस्थानधीनकाश्मीरे चत्वारि भीकरशिबिराणि भारतसैन्येन विशीर्णानि।,"कुप्वारा- पाकिस्तानभुशुण्डिप्रयोगेन द्वयोः भारतसैनिकयोः मृत्योरनन्तरं भारतेन प्रतीकारः कृतः। पाकधीनकाश्मीरस्थानि चत्वारि भीकरशिबिराणि भारतसैन्यं व्यदारयत्। भारतं प्रति निलीय प्रवेष्टुं भीकराः प्रायततन्त। तदानीमेव भारतसैन्यस्य प्रत्याक्रमणम्। एवं चत्वारि केन्द्राणि व्यदारयत्।
     तङ्हर् क्षेत्रविपरीतदिशि संस्थितानि भीकरशिबिराणि प्रत्येव भारतसैन्यस्याक्रमणं संजातम्। अनेन पाकिस्ताने महान् नष्टः संजातः इति सैनिकवक्ता अवदत्।भारतस्याक्रमणम् अनुवर्तते इत्यपि सूचनास्ति।"
https://navavani.org.in/wp/archives/11521,शिक्षा उपनिदेशककार्यालयस्य पुरतः संस्कृताध्यापकसंघस्य धर्णाप्रक्षोभः।,"तृशूर्-राज्यसर्वकारं प्रति प्रतिषेधरूपेण  केरल-संस्कृताध्यापक-फेडरेशन् इति संघस्य आभिमुख्ये आराज्यं शिक्षा उपनिदेशककार्यालयाणां पुरतः धर्णाप्रक्षोभः अनुष्ठितः। तृशूर् मण्डले आयोजिते धर्णाप्रक्षोभे तृशूर् महानगरपरिषदंगं तथा क्षेमकार्य-स्थिरं समितेॆः अध्यक्षः विपक्ष-उपनेता च जोण् डानियेल् वर्यः उद्घाटकः आसीत्। अधिवेशने डो. एस्.एन्. महेष्बाबू वर्यः मुख्यभाषणमकरोत्।
प्राथमिकस्तरे संस्कृताध्यापकनियुक्तिः, पार्ट् टैं शिक्षकेभ्ये भविष्यनिधिः, शिक्षक-छात्रानुपातस्य न्यूनीकरणम्, प्राथमिक-उच्चतरस्चरयोः संस्कृतोत्सवे भागभाक्त्वम् इत्येतान् अवकाशान् उन्नीय आसीत् धर्णा।
राज्यस्ततरीयः उपाध्यक्षः रामन् वर्यः मण्डलाध्यक्षः अशोकन् वर्यः, षंलावर्या, मण्डलकार्यदर्शी जयदेवन् प्रभृतयः भाषणमकुर्वन्।"
https://navavani.org.in/wp/archives/11517,सैनिकविद्यालयेषु बालिकालामपि प्रवेशदानाय अनुमतिः।,"नवदिल्ली- सैनिकविद्यालयेषु बालिकाः अपि पाठनीया  इति निर्देशः केन्द्र-प्रतिरोधमन्त्रिणा राजनाथसिंहेन अनुमतः। 2020-21 अध्ययनसत्रादारभ्य विवधया वेलया अयं प्राबल्ये भविष्यति।
     वर्षद्वयात् पूर्वं मिजोरामस्थे चिङ्चिप् सैनिकविद्यालये परीक्षणरूपेण बालिकाः प्रवेशिताः आसन्। अस्य पद्धतेः विजयः सञ्जात इत्यतः प्रतिरोधमन्त्रालयस्य अयं निर्णय इति आधिकारिकवृत्तानि उद्धृत्य एन्.डा.टि.वि. आवेदयति।
     पद्धतेः सौगम्यक्रियान्वयनाय आवश्यकाः पश्चात्तलसुविधाः तथा सैनिकविद्यालयेषु वनिताकर्मकराणां नियुक्तिः च आयोजयितुम् अधिकारिणः आज्ञप्ताः। केन्द्रसर्वकारस्य बेठी पठाओ वेठी बचाओ आन्दोलनं, लिङ्गसमत्वं, सायुधसेनासु स्त्रीणां प्रातिनिध्यं च लक्ष्यीकृत्यैव एष निर्णयः।
     आराष्ट्रं 33 सैनिकविद्यालयाः सन्ति। 2017 तमे वर्षे केन्द्रपरियोजनायामेव प्रथमतया षट् बालिकाः सेनिकविद्यालये प्रवेशिताः।"
https://navavani.org.in/wp/archives/11510,उत्तरप्रदेशे विश्वविद्यालयेशु कलाशालासु च जङ्गमदूरवाणी निरुद्धा।,"लख्नौ- उत्तरप्रदेशस्थेशु विश्वविद्यालयेशु कलाशालासु च जङ्गमदूरवाणी निरुद्धा। उत्तरप्रदेश-उन्नतशिक्षा-निदेशालयस्यैव एषः आदेशः। अध्ययनसमये छात्राणाम् अवधानता स्खलिता मा भूत् इत्यत एव अयमादेशः इति निदेशालयः विशदीकरोति। सर्वकलाशाला पठनविभागेषु कलाशालासु च  एतादृशः आदेशः प्रापितः।
     शिक्षा संस्थासु न केवलं छात्राणाम् अपि तु शिक्षकाणामपि दूरवाणीनिरोधः बाधकः। शालासु पठनान्तरिक्षं श्रेष्ठं कर्तुमेवायमादेशः इति संस्था विशदीकरोति।"
https://navavani.org.in/wp/archives/11506,चन्द्रे कुजे च मानवानाम् अधिवासाय साध्यता इति नासा।,"चन्द्रे कुजे च मानवानाम् अधिवासाय साध्यता दृष्टा इति अमेरिक्कायाः बहिराकाश संस्था नासा। नासायाः परीक्षणशालायां चन्द्रस्था कुजस्था च मृत् संसृज्य तासु नेतर्लान्ट्स् गवेषकाः दशपरिच्छिन्नानि सस्यानि रोपयामासुः। एषु नव सस्यानि सम्यक् परिपुष्टानि, तेभ्यः फलान्यपि स्वीकृतवन्तः।
नेतर्लेन्ट्स्थे वाहनिङे विश्वविद्यालयस्थः गवेषकाः रक्तफलं शाकं प्रभृतीनि सस्यानि रोपयामासुः। एषु शाकात् ऋते अन्यानि सम्यक् पुष्टानि जातानि।"
https://navavani.org.in/wp/archives/11472,गान्धिजी कथम् आत्मानं जघान? गुजरात् राज्ये विद्यालयीयपरीक्षायां विवादास्पदं चोद्यम्।,"अहम्मदाबाद्- गुजरात् राज्यस्थेषु विद्यालयेषु परीक्षायां गान्धीमहात्मानमभिलक्ष्य इतिहासविरुद्धं तथा मृषापवादयुक्तं च चोद्यम्। गान्धी कथम् आत्महत्यामकरोत् इत्येव विवादास्पदं चोद्यम्।
नवमकक्ष्याछात्राणां कृते आयोजिते प्रश्नपत्रे एवेदं चोद्यमभवत्। सुफला शालाविकास संकुल् इति संस्थायाः आभिमुख्ये प्रवर्तमानेषु विद्यालयेष्वेवेदं चोद्यं प्रत्यक्षीभूतमभवत्। सर्वकारस्य आर्थिकसाहाय्येन प्रवर्तमानाः भवन्त्येते विद्यालयाः।
सर्वकारसाहाय्यं स्वीकृत्य प्रवर्तितेषु शालासु एतादृशं वस्तुताविरुद्धं चोद्यं दृष्टमिति गान्धीनगर् जिल्ला शिक्षाधिकारी अवदत्।"
https://navavani.org.in/wp/archives/11462,शान्त्यर्थं विहितः नोबल् पुरस्कारः एत्योप्या प्रधानमन्त्रिणे आबि अहमेमद् अलि वर्याय।,"स्टोक्होम्- शान्त्यै विहित‌ाय नोबल् पुरस्काराय २०१९ तमे वर्षे एत्योप्यायाः प्रधानमन्त्री आबि अहम्मद् अलि वर्यः अर्हो अभवत्। एरित्रिया राष्ट्रेण सह सीमाबन्धविषये आबि अहम्मद् अलि वर्यस्य निर्णय एव तं पुरस्काराय अर्हमकरोत्।
शान्तिं विश्वसहकारितां च आप्तुं तेन कृतः परिश्रमः, तत्रापि एरित्रिया इति प्रातिवेशिकराष्ट्रेण सह सीमासम्बन्धिनि विषये स्वीकृतः निर्णयश्च पुरस्कारपरिगणनाविषयौ जातौ।"
https://navavani.org.in/wp/archives/11458,विख्यातः साक्सोफोण् वादकः कद्रि गोपालनाथः दिवंगतः।,"मङ्गलूरु- साक्सफोण् इति सङ्गीतोपकरणे निष्णातः कद्रि गोपाल नाथवर्यः दिवंगतः। मंगलूरुस्थे निजीयचिकित्सालये एवास्य वियोगः अभवत्। कानिचन दिनानि यावत् चिकित्सायामासीत्। अस्य पुत्रः मणिकण्ठ कद्रि संगीत निदेशको भवति।
     नागस्वरविद्वान् तानियप्पा  गङ्गाम्मा चास्य पितरौ। १९५० तमे वर्षे मंगलूरु समीपस्थे मित्तिकेरे ग्रामे आसीदस्य जन्म। बाल्ये एव सङ्गीताभ्यासे निरतः अयं मैसूरु प्रासादस्थं पटहसंघं दृष्ट्वा एव साक्सफोण् इति संगीतोपकरणे आकृष्टो जातः। एन् गोपालकृष्ण ऐय्यर् वर्यादेव अनेन साक्सफोण् वादनमभ्यसितम्।
     पाश्चात्य संगीतोपकरणं साक्सोफोण् कर्णाटकसंगीताय योग्यं कर्तुं दशकत्रयं यावद् अयमयतत। पद्मश्री पुरस्कारेण आदृत  आसीदयम्।"
https://navavani.org.in/wp/archives/11451,साहित्यमण्डले नोबल् पुरस्काराः घोषिताः।,"स्टोक् होम्- २०१८, २०१९ वर्षयोः साहित्य नोबल् पुरस्काराः घोषिताः। २०१८ वर्षस्य पुरस्काराय पोलिष् लेखिका ओल्गा टोगार् चुक् तथा २०१९ वर्षस्य कृते ओष्ट्रियन् लेखकः पीट्टर् हान्ड्के च अर्हावभूताम्।
आर्थिक अत्याचारेण लैङ्किकारोपणेन च २०१८ वर्षस्य साहित्यपुरस्कारः न घोषितः आसीत्। अत एव वर्षद्वयस्य पुरस्कारौ अधुना घोषितौ।
२०१८ वर्षस्य मान् बुक्कर् पुरस्कारजेत्री भवति ओगा टोगार् चुक्। अस्याः कृतयः बहुषु भाषासु विवर्तिताः वर्तन्ते। पठनकाले एव साहित्यमण्डले अपि विराजितः पीट्टर् हान्ड्के वर्यः बहूनां चलचित्राणां कृते पटकथाः अपि अलिखत्।"
https://navavani.org.in/wp/archives/11440,एयर् इन्ड्या निगममपि विक्रेतुं यतते। अचिरेण निर्णयः भविष्यति।,"दिल्ली- राष्ट्रिय विमाननिगमः एयर् इन्ड्या नामकः अचिरेण निजीयः भविष्यति। निजीयरंगे एनं निगमं विक्रेतुं केेन्द्रसर्वकारः सन्नह्यते। निगमस्य सम्पूर्णाः प्रत्यंशाः एवं विक्रीयन्ते। एतदर्थं निर्णयपत्रम् अचिरेण बहिरानीयते। मन्त्रिसमितेः अनुमतिं प्रतीक्षते इति वित्तमन्त्रालयस्य कर्मकराः अवदन्।
     एयर् इन्ड्या निगमस्य सम्पूर्णं प्रत्यंशं विक्रीणाति चेत् १.०५ लक्षं कोटिरूप्यकाणि सर्वकारसमक्षम् आयान्ति। मार्च ३१ दिनाङ्कात् पूर्वं गतिविगतयः समाप्यते। प्रौद्योगिकसंघानां करन्यूनीकरणेन सर्वकारस्य १.४५ लक्षं कोटि रूप्यकाणां नष्टं समजायत। अस्य समीकरणार्थमेव अधुना एयर् इन्ड्याविक्रयणम् उद्दिष्टं सर्वकारेण।
     एवं विक्रयणार्थं रूपीकृतायाः समित्याः अध्यक्षः केन्द्रीय गृहमन्त्री अमित् षा वर्यः भवति। सेप्तम्बर् १९ दिनाङके आयोजिते समित्याः अधिवेशने एतत् सम्बन्धिनी चर्चा समजायत। धनमन्त्री निर्मला सीतारामन्, आभ्यन्तर विमानयातायातमन्त्री हर्दीप् सिंह् पुरी रेल्वे मन्त्री पीयूष् गोयल् इत्येते अपि समित्याम् अङ्कानि भवन्ति।"
https://navavani.org.in/wp/archives/11429,पी.टी. कुर्याक्कोस् वर्यस्य 130 तमः जन्मदिनसमारोहः कुजवासरे पावरट्ट्याम्।,"पावरट्टी – आजीवं देवभाषामुपासितवान्संस्कृतपण्डितवर्यः तथा राष्ट्रिय-संस्कृत-संस्थानमिति मानितविश्वविद्यालयस्य गुरुवायूर् परिसरस्य स्थापकश्च आसीत् पी.टी. कुर्याक्कोस् मास्टर् वर्यः। तेषां महात्मनां 130 तमं जन्मदिनं मानितविश्वव्द्यालयस्य आभिमुख्ये कुजवासरे पावरट्टी देशे आचर्यते।
     केन्द्रसर्वकारस्याधीनतायां प्रवर्तमानेषु 12 संस्कृतविद्यापीठेषु प्राचीनतायां द्वितीयस्थानमस्ति पावरट्टी संस्कृतविद्यापीठस्य। 110 वर्षात् पूर्वमेव कुर्याक्कोस् वर्यः विद्यापीठमिदं स्थापयामास। पुरनाट्टुकरायां पावरट्ट्यां च प्रवर्तमानम् इदं विद्यापीठं विविधधर्मावलम्बिनां छात्राणां सरस्वतीक्षेत्रं भवति।
     हैन्दवानां वेदभाषारुपं संस्कृतमधीत्य पुनः संस्कृतपाठनार्थं विद्यालयं संस्थाप्य संस्कृतमहाकलालयरूपेणास्य परिवर्तनमपि कृत्वा अनन्तरंस केन्द्रसर्वकाराय अमुं विद्यालयं दानं कृतवानयं महात्मा। महात्मनामेषां हृदयविशालतायै आधुनिकपरम्परा श्रद्धाञ्जलिमर्पयेत्।
     कुजवासरे प्रातः अष्ट्ववादने पावरट्टी तीर्थकेन्द्रस्थे कुर्याक्कोस् समाधिस्थले पुष्पार्चना ततः नववादने पावरट्टी कुर्याक्कोस् स्मृतिभवने अधिवेशनं च आयोजितम् इति विद्यापीठसंरक्षणसमितेः अध्यक्षः तोमस् पावरट्टीवर्यः अवदत्।"
https://navavani.org.in/wp/archives/11412,अपराधान्वेषणचरित्रे असाधारणा घटना। मुख्यमन्त्री अन्वेषणसंघम् अभ्यनन्दयत्।,"कोषिक्कोट्- कोषिक्कोट् जिल्लायां कूटत्तायि देशे दुरूहमरणानां कारणमन्विष्यमाणः आरक्षिदलः शीघ्रमेव आगस्कारिणं प्रक्यभिज्ञाय अपराधम् अावेदयत्। एतस्मिन् विषये मुख्यमन्त्री पिणरायि विजयन् वर्यः आरक्षिदलम् अभ्यनन्दयत्। एतत् अपराधान्वेषणचरिते असाधारणा घटना इति स अब्रवीत्।
कूटत्तायि देशे सञ्जाता एषा घटना वैभवरूपेण बहिरानीता इति व्यवहारविषये फेस्बुक् मध्ये स असूचयत्। अन्वेषणसंघस्थान् सर्वानपि स अभ्यनन्दयच्च।"
https://navavani.org.in/wp/archives/11400,राष्ट्रे प्रथमं निजीयरेल्यानं सेवामारभत।,"नवदिल्ली- लख्नौ-दिल्ली मार्गे राज्यस्य प्रप्रथमं निजीय रेल् यानं सेवामारभत। उत्तरप्रदेशस्य मुख्यमन्त्री योगी आदित्यनाथवर्यः एवास्य उद्घाटनमकरोत्। तेजस् एक्स्प्रस् इति नाम्ना एव निजीयरेल्यानसेवा। ऐ.आर्.सी.टी.सी. इति संस्थायाः निरीक्षणे एवास्य सेवां विधास्यति।
     शताब्दी एक्स्प्रेस् रेल् यानेभ्यः उन्नतश्रेण्यामेव तेजस् एक्स्प्रेस् सेवां करोति। कुजवासरादृते सर्वस्मिन् दिवसे अस्य सेवा भविष्यति। षट् होराः पञ्चदशनिमेषेन कालेन लख्नौतः एतद्यानं नवदिल्लीं प्राप्स्यति। आधुनिकाः सर्वाः सुविधाः अस्मिन् याने आयोजिताः वर्तन्ते। अचिरेण राष्ट्रे सर्वासु दिक्षु अस्य सेवा भविता।"
https://navavani.org.in/wp/archives/11388,अद्य महात्मागान्धिनः जन्मदिवस‌ः।,भारतीयस्वतन्त्रताप्रस्थानस्य मार्गदर्शकः तथा अस्माकं राष्ट्रपिता च भवति गान्धीमहात्मा। अस्य १५० तमः जन्मदिवसः अद्य। तस्मै महात्मने स्मररणाञ्जलिम् अर्पयामः।
https://navavani.org.in/wp/archives/11383,"विद्यालयीयशिक्षा गुणस्तरसूचिका प्रसिद्धीकृता, केरलं प्रथमस्थाने।","नवदिलल्ली- राज्यस्थेषु केन्द्रशासितप्रदेशेषु च शिक्षारंगस्य प्रवर्तनानि मूल्यनिर्णयं कुर्वन्ती विद्यालय०शिक्षा-गुणवत्ता-सूचिका नीती आयोगेन प्रसिद्धीकृता। ८२.१७ अङ्केन केरलमेव पट्टिकायां प्रथमस्थानमावहति। तमिल् नाटु द्वितीयस्थाने-(१७३.३५ अङ्काः), हरियाणा तृतीयस्थाने-(६९.५४ अङ्काः) च स्तः।
गतवर्षे अपि केरलमेव प्रथमस्थानमवाप। तदानीम् अङ्काः ७७.६४ आसीत्। गतवर्षे पञ्चमस्थानस्थं कर्णाटकराज्यमे अस्मिन् वर्षे त्रयोदशस्थानमेवावाप। हरियाणा गतवर्षे अष्टमस्थाने आसीत् परम् अस्मिन् वर्षे तृतीयस्थानमागतम्।
ओडीषाराज्यमपि गतवर्षापेक्षया औत्कृष्ट्यं प्राकटयत्। अस्मिन् वर्षे ओडीषा सप्तमस्थानमलंकरोति। गतवर्षे त्रयोदशस्थानीयमासीदिदम्।"
https://navavani.org.in/wp/archives/11358,वयलार् पुरस्कारः वी.जे. जेयिंस् महोदयाय।,"तिरुवनन्तपुरम्- अस्मिन् वर्षे वयलार् रामवर्मा स्मारकसाहित्यपुरस्कार‌ाय वि.जे. जेयिंस् वर्यस्य निरीश्वरन् इति नोवल् अर्हमभवत्। लक्षं रूप्यकाणि प्रशस्तिपत्रं शिल्पं च पुरस्कारे अन्तर्भवति। सुप्रसिद्धः श्ल्पी कानायि कुञ्ञीरामन् वर्यः शिल्पस्य रूपकल्पनमकरोत्। वयलार् रामवर्म स्मारक निधिरेव पुरस्कारं ददाति।
वयलार् वर्यस्य चरमदिने ओक्टोबर् २७ दिनाङ्के अनन्तपुर्यां निशागन्धी श्रोतालये एव पुरस्कारदानं समायोजयत्। निधेः अध्यक्षः पेरुम्पटवं श्रीधरः वार्ताहरमेलने इदमसूचयत्।
विक्रं साराबाय् शून्याकाशानुसन्धानकेन्द्रे अभियान्त्रिको भवति जेयिस् वर्यः। अयं चङ्ङनाश्शेरि वाषप्पल्ली देशीयः।"
https://navavani.org.in/wp/archives/11365,राज्यस्तरीयः विद्यालयकलोत्सवः २०१९ नवम्बर् २८ तः डिलम्बर् १ पर्यन्तम्।,"कासरगोड्- केरल-राज्यस्तरीयः विद्यालयकलोत्सवः अस्मिन् वर्षे नवम्बर् २८ तः डिसम्बर् १पर्यन्तं कासरगोड् मण्डले प्रचलिष्यति। अष्टाविंशति वर्षानन्तरमेव अयं कलोत्सव‌ः कासरगोड् देशे आयोज्यते। हरितनियमानुसारं तथा भिन्नशेषीसौहृदपरं चायमुत्सवः अस्मिन् वर्षे सम्पत्स्यते इति अधिकारिणः अवदन्।
     कलोत्सवाय संघाटकसमितेः रूपवत्करणम् कासरगोडे सम्पन्नम्। मन्त्रिणः इ चन्द्रशेखरवर्यस्य आध्यक्ष्ये २१ उपसमितियुक्ता समितिः रूपीकृता। कलोत्सवार्थं त्रिंशत् वेदिकाः आयोक्ष्यते। प्रधानवेदिका काञ्ञङ्ङाट् देशे भविष्यति।"
https://navavani.org.in/wp/archives/11343,आगामिवर्षादारभ्य विद्यालयाः कलालयाः इतराः शिक्षासंस्थाः च जूण् प्रथमे दिने एव प्रवर्तनमारभ्स्यन्ते इति उन्नतशिक्षामन्त्री।,"तिरुवनन्तपुरम्- आगामिनेः वर्षादारभ्य विद्यालयानां कलालयानां इतराणां शिक्षासंस्थानां च प्रवर्तनं जूण् प्रथमे दिने एव आरभ्स्यते इति उन्नतशिक्षामन्त्री डो. के.टी. जलील् वर्यः अवदत्। एतदर्थं तीव्रं यत्नमेव सर्वकारः आयोजयति इत्यपि स अवदत्।
वृत्तिमन्विष्य यथा जनाः केरलानागच्छन्ति तथा उन्नतशिक्षायै कोपि नागच्छति। तत् पठनारम्भसमस्यया एवेत्यपि स न्यगादीत्। मुतुवेल्लूर् ऐ.एच्.आर्.डी. मन्दिरम् उद्घाटयन् भाषमाण आसीत् स‌ः।"
https://navavani.org.in/wp/archives/11335,संस्कृतकलाशालायाम् आचार्यानुस्मरणं डो. के.बी. राजीव् अनुस्मरणनिधिवितरणं च।,"तिरुवनन्तपुरम्- सर्वकारीय संस्कृतकलाशालायां प्राध्यपकपदवीं वहन् अकालमृत्युं प्राप्तस्य डो. के.बी. राजीव् वर्यस्य स्मरणार्थम् आयोजितस्य अनुस्मरणनिधेः वितरणं आचार्यानुस्मरणं च कलालयश्रोतशालायां सम्पन्नमभवत्। समारोहः संस्कृतसर्वकलाशाला कुलपतिचरः डो. एन्.पी.उण्णि वर्यः उदघाटयत्। राज्य-शैक्ष्कानुसन्धान-परिषदः निदेशकः डो. जे प्रसाद् वर्यः मुख्यभाषणमकरोत्। प्राध्यापकः डो. के. उण्णिकृष्णन् वर्यः अध्यक्षः आसीत्।
कलालयशिक्षाविभागस्य उपाध्यक्षचरः पुत्तुर् बालकृष्णन् नायर्, मृत्युमुपगतान् भूतपूर्वान् अध्यापकान् प्राध्यापकान् च अन्वस्मरत्। भूतपूर्वछात्रसंघस्य कार्यदर्शी आर् गिरीष् कुमार् प्रभृतयः आशंसामर्पयन्।
ज्योतिषे स्नातकोत्तरपरीक्षायां प्रथमस्थानमाप्तायाः पि.एस् वर्षा इति छात्रायाः कृते स्मारकनिधिं समार्पयत्। त्रिशताधिकाः जनाः भागमभजन्त।"
https://navavani.org.in/wp/archives/11324,अमिताब् बच्चन् वर्याय दादासाहेब् फाल्के पुरस्कारः।,"नवदिल्ली- भारतीयचलचित्ररंगे बिग् बी इति विख्यातः अमिताब् बच्चन् वर्यः दादासाहेब् फाल्के इत्याख्येन भारतीय चलचित्ररंगस्य परमोन्नतपुरस्कारेण समादृतः। सूचना-प्रसारणमन्त्री प्रकाश् जावदेकर् वर्यः इदमुदघोषयत्। ऐककण्ठ्येनैव बच्चन् वर्यः पुरस्काराय चितः इति मन्त्री अवदत्।
     उत्कृष्टनटाय दीयमानः राष्ट्रियपुरस्कारः चतुर्वारम् अनेन समासादितः। अपि च पद्मश्री पद्मभूषण् पद्मविभूषण् पुरस्कारेणापि अयं समादृतः अभवत्।
     १९६९ तमे वर्षे सात् हिन्दुस्थानी इति हिन्दी चलचित्रस्य नायकत्वेन रंगमागतः अयं महानुभावः दशकचतुष्टयं यावत् स्वकीयम् अभिनयपाटवं प्रदर्शयन् विललास।
     हरिवंश राय् बच्चन् तेजस्वी दम्पत्योः पुत्रः भवत्ययम्। विख्याता नटी जया बादुरी तस्य पत्नी। अस्य श्वेता, नन्दा इति द्वे पुत्री स्तः। विख्यातः नटः अभिषेक् बच्चन् तस्य पुत्रः, ऐश्वर्या राय् इति नटी स्नुषा च भवति।"
https://navavani.org.in/wp/archives/11318,"२०२१ तमे वर्षे अङ्कीयजनगणतिः। एकं परिचायनपत्रम् इति रीतिः आविषकरोति- अमित्षा, केन्द्रगृहमन्त्री।","नवदिल्ली- २०२१ तमे वर्षे अङ्कीयदनगणतिः इत्याशयं प्रवृत्तिपथमायाति इति केन्द्रिय गृहमन्त्री अमित्षावर्यः अवदत्। मोबैल् आप् द्वारा सूचनासञ्चय एव भविष्यति। विविधानाम् उपयोगानां कृते एकं परिचायनपत्रम् दातुम् चिन्तयतीति स व्यक्तमकरोत्।
पत्रिकाद्वारा सूचनासञ्चयं विहाय तदर्थं मोबैल् आप् परीक्षितुम् उद्दिश्यते। अङ्कीयजनगणनार्थं १२००० कोटि रूप्यकाणि व्ययीकरिष्यन्ति।"
https://navavani.org.in/wp/archives/11299,राज्ये प्रशस्तेषु सर्वकारीणविद्यालयेषु द्वितीयस्थानमाप्तस्य कोषिक्कोट् नटक्काव् सर्वकारीण विद्यालयस्य कृते अभिनन्दनम्।,"तिरुवनन्तपुरम् – राज्ये प्रशस्तेषु सर्वकारीणविद्यालयेषु द्वितीयस्थानमाप्तं कोषिक्कोट् नटक्काव् सर्वकारीण -बालिका- उच्चतरविद्यालयं मुख्यमन्त्री पिणरायि विजयः अभ्यनन्दयत्। अकेरलम् अभिमानास्पदः अयमुत्कर्षः विद्यालयेनानेन प्राप्तः इत्यतः तत्रस्थान् अध्यापकान् छात्रान् रक्षाकर्तृन् च अभिनन्दयामि। अन्ताराष्ट्रतले एनं विद्यालयम् उन्नतपदवीं नेतुं साहाय्यं दत्तवते समाजाय च कृतज्ञतां ब्रवीमि इति मुख्यमन्त्री अवदत्।
एड्यूक्केशन् वेल्ड् इति संस्थया सज्जीकृतायां भारतीय-विद्यालयपरिगणना २०१९ इति लेखायामेव अयं विद्यालयः उत्कृष्टपदवीमन्ववाप। पठनकार्याणि पाठ्येतरप्रवर्तनानि अध्यापकानां कार्यक्षमता प्रशिक्षणं इत्यादीनि परिगणय्यैव स्थाननिर्णयमभवत्।
गतवर्षे अस्य विद्यालयस्य तृतीयं स्थानमासीत्। केरलस्थान् इतरान् उत्कृष्टविद्यालयानपि मुख्यमन्त्री अभ्यनन्दयत्। सार्वजनीनशिक्षाक्षेत्रे सर्वकारस्य श्रद्धा एव अस्योत्कर्षल्य मूलमिति मुख्यमन्त्री अवदत्। विद्यालयस्यास्य भौतिकसौविध्यविकासाय सामाजिकः ए प्रदीप् कुमार् वर्य‌ः बहुप्रयत्नं कृतवान्।
सार्वजनीनशिक्षासंरक्षणयज्ञस्य भागत्वेन सर्वकारस्य प्रवर्तनम् अतिविशिष्टमासीत्। अनेन ५.०४ लक्षं छात्राः सार्वजनीन विद्यालयेषु पठितुम् अधिकतया आगताः। ४७५२ माध्यमिक-उच्चतर विद्यालयस्थाः ४४७०५ कक्ष्याप्रकोष्ठाः अतितान्त्रिकरूपेण परिवर्तिता‌ः। प्राथमिकविद्यालयानपि अतितान्त्रिकसुविधान् कर्तुं योजनाः समारब्धाः इत्यपि मुख्यमन्त्री अवदत्।"
https://navavani.org.in/wp/archives/11283,संस्कृतधिषणावृत्तिपरीक्षायाः विजयिनः कृते धनराशिवितरणं सम्पन्नम्।,"इरिञ्ञालक्कुटा – श्री शङ्कराचार्य संस्कृतसर्वकलाशालया प्रतिवर्षं धिषणावृत्तिपरीक्षायाम् उज्वलविजयं प्राप्तानां छात्राणां कृते धनराशिवितरणं कुलपतिना श्री धर्मराज् अटाट्ट्वर्येण कृतम्। जिल्लापञ्चायत्त् सभाङ्गः  टि.जि. शङ्करनारायणः विशिष्टातिथिरासीत्।  तृशूर् जिल्ला संयोजिका श्रीमति अम्बिका आमुखभाषणमकरोत्। नटवरम्प् उच्वविद्यालयस्य प्रधानाध्यापिका श्रीमति लाली सर्वेभ्यो स्वागतं व्याहरत्। के.डि. बिजुः, इन्दिरा तिलकः, डेय्सी जोस्, नसरुद्दीन्, एम्.के मोहनः, सि.सि. सुरेष् बाबुः, प्रसीदा प्रभृतयः अशंसाभाषणमकुर्वन्।"
https://navavani.org.in/wp/archives/11261,“वागेव सत्यम्” – संस्कृतह्रस्वचलच्चित्रं प्रकाशितम्।,"इरिञ्ञालक्कुटा – नटवरम्प् सर्वकारीयोच्चविद्यालयस्य संस्कृतसमित्या निर्मितं संस्कृतह्रस्वचलच्चित्रं प्रकाशितम्। श्रीशङ्कराचार्यसंस्कृतसर्वकलाशालायाः कुलपतिः डो. धर्मराज् अटाट्ट् वर्यः चलच्चित्रस्य प्रकाशनं निरवहत्। स्वकीये उद्घाटनभाषणे  सुरेष् भाबु महाशयस्य तस्य विद्यालयस्य च संस्कृतभाषायाः कृते सम्मानितः महत् परिश्रमः भवति अयं संरंभ इति  कुलपतिरवदत्।
     आधुनिकहरिश्चन्द्रस्य कश्चन सत्यसन्धस्य कथा भवति वागेव सत्यम्। यथार्थतया संभूतः कश्चन घटनामतिजीव्य संस्कृताध्यापकेन श्री सुरेष् बाबुवर्येण कथां पटकथां च संरचय्य निर्मितम् इदं सिनिमा १९ निमेषाभ्यन्तरे अस्माभिः करणीयानां वाग्दानानां परिस्फूर्तये यत्किमपि सुवर्णनिधिरपि त्याज्यः इति अस्मान् स्मारयति। षाजु पॊट्टक्कल् वर्येण संविधानं कृतस्य अस्य चलच्चित्रस्य छायाग्राहकः भवति दिलीप् हरिपुरम्। नटवरम्प् उच्चविद्यालयीयछात्राः अध्यापकाः, विक्रमः, बिजु दिवाकरः, बाबु कोटश्शेरी, षाजुः करपरम्पिल्, जीना, कृष्णप्रिया, आदिदेवः, एम्.के मोहनः, प्रशान्तः, सि.वि जोस् आदयः अस्मिन् भागं गृहीतवन्तः। कार्यक्रमे अभिनेतारः  अन्ये कर्मकराश्च पुरस्कारैः समादृताः।
‘वागेव सत्यं’ click here……"
https://navavani.org.in/wp/archives/11277,केरले पञ्चसु विधानसभामण्डलेषु उपनिर्वाचनम् ओक्टोबर् २१ दिनाङ्के।,"नवदिल्ली- केरलेषु पञ्चसु विधानसभमण्डलेषु आगामिनि मासे २१ दिनाङ्के उपनिर्वाचनं भविता। केन्द्र निर्वाचनायुक्तेन नवदिल्याम् इदं व्यजिज्ञपत्।
     वट्टियूर्काव्, कोन्नी, अरूर्, एरणाकुलं, मञ्चेश्वरम् इत्येतेषु मण्डलेष्वेव उपनिर्वाचनम्। एषु मञ्चेश्वरे सामाजिकस्य मृत्युकारणेन अन्यत्र च सामाजिकाः लोकसभानिर्वाचने प्रत्याशिनः भूत्वा विजयिनः अभवन्निति कारणेन च उपनिर्वातनमापन्नम्। फलप्रख्यापनम् ओक्टोबर् २४ तमे दिनाङ्के भविता।
     केरलीयराजनैतिकरङ्के अस्य उपनिर्वाचनस्य अधिकं प्राधान्यमस्ति। अतः एकमासावधिकं कालं केरलदेशः राजनैतिकप्रचारणैः मुखरितो भविष्यति।"
https://navavani.org.in/wp/archives/11256,संस्कृतशिक्षायै सर्वकारः प्रोत्साहनं दद्यात्।- प्रमीला शशिधरन्।,"पालक्काट्- संस्कृतभाषायै युक्तं प्राधान्यं सर्वकारैः न दीयते इत्येतत् खेदकरमेव, अतः विद्यालयेषु पर्याप्तसंख्यकान् शिक्षकान् नियोजयेयुः इति पालक्काट् नगरसभाघ्यक्षा प्रमीला शशिधरन् अवादीत्। केरलसर्वकारस्य सार्वजनीनशिक्षाविभागस्य नेतृत्वे वटक्कन्तरा कृष्णकृपा अधिवेशनालये राज्यस्तरीय-संस्कृतदिनाचरणमे उद्घाटयन्ती भाषमाणा आसीत् सा।
छात्रेषु सच्छीलं संवर्धयितुं संस्कृतभाषाध्ययनं पारयति। उपनिषदादयः संस्कृतभाषायामेव रचिताः। वरिष्ठाः भक्तिमार्गं यदा प्रविशन्ति तदा भक्तिग्रन्धानध्येतुं संस्कृताध्यय सन्नद्धाः भवन्ति। अतः संस्कृतशिक्षाविकासाय सर्वकारैः इतोप्यधिकं प्रोत्साहनं देयमिति सा न्यगादीत्।
नगरसभासमित्यङ्गं सुमति सुरेष् अध्यक्षा आसीत्। राज्य-पाठ्यपद्धतिसमित्यङ्गं प्रो. वि. माधवन् पिल्ला वर्यः संस्कृतदिनसन्देशं प्रास्तौत्। पण्डितरत्नं डो. पी.के. माधवन् वर्यः मुख्यप्रभाषकः आसीत्।
अभिनयतिलकं कूटियाट्टकलाकारः पी.के.जी. नम्ब्यार्, पि.एन्. नटराजः, डो. एन्.एं इन्दिरा प्रभृतयः संस्कृतपण्डिताः समारोहे समादृताः। अध्यापकेभ्यः आयोजितायां साहित्यरचनाप्रतियोगितायां विजेतृभ्यः पुरस्कारान् अदात्।"
https://navavani.org.in/wp/archives/11224,"सर्वाः अपि भाषाः प्रोत्साहनीयाः, भाषाः ज्ञानवाहकाः – नियमसभा सामाजिकः वि.आर् सुनिलकुमार्।","इरिञ्ञालक्कुटा – विद्याभ्यासाजिल्लास्तरीयं संस्कृतदिनाचरणं समुद्घाटयन् कोटुङ्ङल्लूर् नगरसभावेदिकायां भाषमाणः कोटुङ्ङल्लूर् नियमसभाङ्गः वि.आर्. सुनिलकुमार् वर्यः न्यगादीत् यत् सर्वाः भाषाः पठनीयाः ताः सर्वा अपि विज्ञानवाहिन्यः सन्ति।  केरलेषु श्रीमता चट्टम्पिस्वामिना संस्कृतभाषा जनकीयं कर्तुं प्रयत्नाः कृताः इति। विद्याभ्यासजिल्लाधिकारी श्रीमति एम्.के. उषा घटनायाः अध्यक्षपदमलञ्चकार। वक्तारेषु  श्रोतृषु च विज्ञानस्य स्फुलिङ्गमुद्पादयति संस्कृतभाषेति अध्यक्षया प्रोक्तम्। केरलसर्वकारीयशिक्षाविभागस्य विशिष्टसंस्कृताधिकारी डो. टि.डी सुनीतिदेवी संस्कृतदिनसन्देशम् अयच्छत्। वि.बि माधवन् नम्पूतिरिवर्यः मुख्यप्रभाषकः आसीत्। सुप्रसिद्धः नृत्तकलाकारः डो. आर्.एल्.वि. रामकृष्णवर्यः विशिष्टातिथिरासीत्। राज्यस्तरीय-संस्कृतकौण्सिल् कार्यदर्शिः श्री सुनिल्कुमार् आशंसाभाषणमकरोत्।
     प्रमुखः संस्कृतपण्डितः कारुमात्रा विजयन् वर्यः गुरुश्रेष्ठपुरस्कारेण समादृतः। संस्कृतं विना मलयालभाषा अस्थिरहितशरीरमिव भवेदिति विजयन् महाशयः उक्तवान्। नगरसभाध्यक्षः श्री जैत्रन् वर्यः आचार्यपुरस्कारसमर्पणं निरवहत्। अध्यापनासेवनात् विरामं प्राप्ताः श्रीमति विजयमणी, श्रीमति पद्मिनी, श्रीमति देवकी, पि.एल्. चाक्कोमास्टर् वर्याः अस्मिन्  सम्मेलने समादृताः।
     विद्याभ्यासजिल्ला कौण्सिल् कार्यदर्शी श्री बिजु के.डि. सम्मेलनस्य स्वागतभाषणं कृतवान्। इ.टि टैसन् वर्यः, लक्ष्मीनारायणः, एम्.वि. दिनकरः, टि.बि.सुनिल्, सुनिल्कुमार्, टि.एस्. सजीवन्, एम्.बि. अशोक्कुमार्, पि.एस् उण्णिकृष्णन् प्रभृतयः भाषितवन्तः।
अधिकदृश्यानि"
https://navavani.org.in/wp/archives/11204,राज्यस्तरीयः संस्कृतदिनसमारोहः २०१९ सेप्तम्बर् १९ दिनाङ्के पालक्काट् नगरे।,"पालक्काट्- भारतस्य सांस्कृतिकं मूल्यं परम्परारूपेण संक्रम्यमाणा भाषा भवति संस्कृतम्। संस्कृतम् आधारीकृत्यैव भारते प्रान्तीयभाषाः विकसिताः पल्लविताः कुसुमिताश्च अभवन्। एषा चिरपुरातना अपि नित्यनूतना भवति। अत एव समाजः अद्य संस्कृतमाधुर्यमनुभवितुं व्यग्रो/स्ति।
     संस्कृतशिक्षाविकासाय केरलराज्यसर्वकारेण बह्यः योजनाः प्रवृत्तिपथमानीताः। प्रथमकक्ष्यातःआरभ्य संस्कृतं पठितुं सौविध्यम् अद्य केरलेष्वेव विद्यते। संस्कृतदिनाचरणमपि बहोः वर्षादारभ्य समुचितरूपेण आयोज्यते सर्वकारेण।
     श्रावणपूर्णिमातिथिरेव संस्कृतदिनत्वेन आचर्यते। १९६९ तमे वर्षे यदा  एं.सी. चग्ला वर्यः केन्द्रीयमानवसंसादनमन्त्रिपदव्याम् आसीनः तदा प्रभृत्येव संस्कृतदिनाचरणस्य प्रारम्भः अभवत्। आकाशवाण्यां संस्कृतवार्ताप्रसारः संस्कृतदिनाचरणं च सममेव प्रारभत। वाजपेयी सर्वकारः २०००-०१ वर्षः संस्कृतवर्षत्वेन समाचरत्। तदा प्रभृति संसकृतदिनाचरणं संस्कृतसप्ताहाचरणरूपेण पर्यणमयत्।
     अस्य वर्षस्य राज्यस्तरीयः संस्कृतदिनसमारोहः २०१९ सेप्तम्बर् १९ दिनाङ्के पालक्काट् श्री. एं.पी. केशवप्पणिक्कर् नगरे (कृष्णकृपा सभागृहं, वटक्कन्तरा) आयोज्यते। केरल विधानसभासामाजिकस्य षाफी परम्बिल् वर्यस्य आध्यक्ष्ये पालक्काट् लोकसभासामाजिकः वी.के. श्रीकण्ठन् वर्यः अस्य उद्घाटनं विधास्यति। सार्वजनीन शिक्षा निदेशकः डो. जीवन् बाबू ऐ.ए.एस्. वर्यः स्वागतं तथा संस्कृतं विशिष्टाधिकारिणी डो. टी.डी. सुनीतीदेवी वर्या कृतज्ञतां च व्याहरिष्यति। राज्य-शैक्षिकानुसन्धान-प्रशिक्षण परिषदः निदेशकः डो.जे.प्रसाद् वर्यः संस्कृतगिनसंन्देशं विधास्यति। पण्डितसमादरणे अभिनयतिलकं श्री. पी.के.जी. नम्ब्यार्, पद्मश्री डो. पी.आर्. कृष्णकुमार्, श्री. एन्.पी. नटराजशर्मा, डो. एन्. एम्. इन्दिरा प्रभृतयः समादरिष्यन्ते।
     मध्याह्ने स्स्कृतगानमालिका, संस्कृतं ह्रस्वचलचित्राणि प्रभृतयः सांस्कृतिककार्यक्रमाः भविष्यन्ति।"
https://navavani.org.in/wp/archives/11188,हिन्दीभाषायाः प्रचारणम्- अमित्षावर्यस्य प्रस्तावना अपसरणीया इति ममता बानर्जीवर्या।,"कोल्कत्ता- राष्ट्रे हिन्दीभाषायाः उपयोगः व्यापनीयः इति केन्द्रिय गृहमन्त्रिणः अमित्षा वर्यस्य प्रस्तावनां निरस्य पश्चिमवंगमुख्यमन्त्री ममता बानर्जीवर्या तथा द्राविड-मुन्नेट्टकषकम् अध्यक्षः एं.के. स्टालिन् वर्य़प्रभृतयः राजनैतिकनेतारश्च रंगमागताः।
हिन्दी दीनाचरणाय आशंसामर्पयन्ती ममता बानर्जीवर्या ट्विट्टर् द्वारा एव अमित्षा वर्यस्य वादः निराकृतवती। सर्वासां भाषाणां संस्कृतीनां च आदरः अवश्यमेव, परं मातृभाषा न विस्मर्तव्या इति सा ट्वीट्टर् मध्ये असूचयत्। एकं राष्ट्रम् एका भाषा इत्याशयं संसूच्य पूर्वं अमित्षा वर्येण ट्वीट्टर् प्रकाशिता आसीत्। तदा हिन्दी भाषायाः एव तादृशी शक्तिरस्तीत्यपि तेन सूचितमासीत्।
हिन्दी भाषाप्रचारणे बलात्कारः नानुवदनीय इति एं.के. स्टालिन् वर्यः अवदत्। एतत् राष्ट्रस्य एकतायै प्रतिबन्धः, अतः अमित्षावर्येण प्रस्तावना अपसरणीय इत्यपि स अवदत्।"
https://navavani.org.in/wp/archives/11179,"अद्य श्रीनारायणजयन्तीसमारोहः, आकेरलं जनाः गुरोः स्मरणायां जयन्तीमाचरन्ति।","तिरुवनन्तपुरम्-  अद्य गुरुदेवजयन्ती। विविधैः आध्यात्मिककार्यक्रमैः सर्वत्र गुरुजयन्तीसमारोहः प्रवर्तते। केरलीयः समाजपरिष्कर्ता नवोत्थाननायकश्चासीत् गुरुदेवः इति केरलीयैः व्यवह्रियमाणः श्रीनारायणगुरुदेवः।
     केरलेषु अनुवर्तितानि सवर्णाधिपत्यम् अस्पृश्यतादीनि सामाजिकासमत्वानि विरुध्य केरलीयान् नवोत्थानं प्रति नीतवान् असौ। जातिव्यवस्थां विरुद्धेषु प्रमुखः भवत्ययम्। ब्राह्मणाधिपत्यकाले विद्यालयान् मन्दिराणि च स्वयं संस्थाप्य अवर्णानाम् उन्नमनाय स प्रायतत। अहिंसापरा तत्त्वचिन्ता तस्य मुखमुद्रा आसीत्।
     १८५६ तमे वर्षे चेम्पषन्त्यां भूजातः असौ १९२८ सेप्तम्बर् २० तमे दिनाङ्के स्वकीये ७२ तमे वयसि स ऐहिकं देहं तत्याज।
     एका जातिः एको धर्मः एको देवः इत्यासीत्    तस्य सिद्धान्तः।स्वकीयानाम् आदर्शानां प्रचारणाय डो. पल्पूवर्यस्य प्रेरणया अयं १९०३ तमे वर्षे श्रीनारायणधर्मपरिपालनयोग इति संघटनां संस्थापयामास।
“जातिभेदं मतद्वेषं विना यत्र नराः समे।
सोदरत्वेन तिष्ठन्ति मातृकास्थानमप्यदः।।” इति तस्य वचनम् अद्यापि केरलेषु मुखरितं वर्तते।"
https://navavani.org.in/wp/archives/11170,अद्य श्रावण(तिरुवोण)महामहः,स्नेहस्य साहोदर्यस्य ऐश्वर्यस्य एकतायाश्च सनदेशम् उद्घोषयन् अस्माकं देशीयोत्सम् अद्य आघुष्यते। अस्मिन्नसरे सर्वेभ्यो नववाणीपरिवारस्य शुभकामनाः
https://navavani.org.in/wp/archives/11167,जालियन् वालाबाग् स्थले प्रणम्य कान्टर्बरी आर्च् बिषप्,"अमृतसर्- जालियन्वालाबाग् राष्ट्रिय-संग्रहालयस्य सोपानेषु मुखं संयोज्य समूहहत्यायां नष्टप्राणान अनुस्मृत्य च कान्टर्बरी धर्ममुख्याध्यक्षः जस्टिन् वेल्बी वर्यः। पञ्चाब् राज्यस्थे जालियन्वालाबाग् स्थले ब्रिट्टीष् सेन्येन कते समूहहत्याकाण़्डे क्षमां याचमानः स देवं प्रार्थयामास। ब्रिट्टन् देशस्थायाः आङ्ग्लिक्कन् सभायाः अध्यक्षः बिषप् वेब्ललीवर्यः कुजवासरे एव जालियन्वाललाबाग् स्थलमागतवान्।
     ते किमकुर्वन् इति ते स्मरेयुः, तेषां स्मरणा सजीवा तिष्ठेत् अत्र संजातम् आगस्कर्म स्मरन् लज्जालुर्भवामि, तस्मिन् खेदं निवेदयामि। धर्माध्यक्षः इत्यवस्थायां तं दुरन्तमनुस्मृत्य विलपामि- इति आर्च् बिषप् अवदत्। सन्दर्शनसूचनां चित्राणि च स ट्विट्टर् द्वारा प्रकाशितवान्। अमृतसरे समूहहत्या संजातं स्थलम् अद्य साक्षात्कृतवान् तदा अहं कठिनां व्यथां अगाथा लज्जां च अनुभवामि। अत्र बहवः सिख् हेन्दव इस्लामीय जनान् ब्रिट्टीष् सेन्यं गोलिकाप्रहारेण व्पायादयत्। इति स ट्विट्टर् मध्ये सूचितान्।
      जालियन् वालाबाग् समूहहत्यायाः शततमे वार्षिके तां हत्यां विनिन्द्य स ट्विट्टर् द्वारा क्षमाम् याचते स्म।"
https://navavani.org.in/wp/archives/11154,सर्वकारं सैन्यं न्यायतन्त्रं च विमर्शयितुं पौराणामधिकारः अस्ति। तत् राष्ट्रद्रोहत्वेन व्याख्यातुं न शक्नोति- न्यायाधीशः दीपक् गुप्ता।,"अहम्मदाबाद्- सर्वकारं सैन्यं न्यायतन्त्रं च विमर्शयितुं भारते पौराणाम् अधिकारः अस्ति। तादृशं विमर्शनं राष्ट्रद्रोहपरमिति व्याख्यातुं न शक्यम् इति सर्वोच्चन्यायालयस्य न्यायाधिपः दीपक् गुप्तावर्यः अवदत्। तादृशं विमर्शनं यदि निरुध्यते तर्हि राष्ट्रमिदं प्रजातन्त्रघटनातः सैन्यतन्त्रघटनायां पतिष्यति इत्यपि स न्यगादीत्।
अहम्मदबादस्था काचन संस्थाया तथा न्या. पी.डी.देशायि स्मारकप्रभाषणसमितिना च संयुक्तेन आयोजिते अधिवेशने राष्ट्रद्रोहम् अभिप्रायस्वातन्त्र्यं च इति विषये भाषमाण आसीत् न्यायाधीशः।
एतत् स्वकीयः वैयक्तिकः अभिप्रायः इति सूचयन् स प्रभाषणमारभत।"
https://navavani.org.in/wp/archives/11131,केन्द्रमन्त्रिचरः वरिष्ठः अभिभाषकः रांजठ्मलानि वर्यः निर्यातः,"नवदिल्ली- भूतपूर्वः केन्द्रमन्त्री सर्वोच्चन्यायालये वरिष्ठः अभिभाषकश्च रांजेठ्मलानिवर्यः दिवमगात्। स ९६ वयस्कः आसीत्। रवीवासरे प्रातः एव स ऐहिकं देहमत्यजत्। अधुना राष्ट्रिय-जनता-दलस्य राज्यसभासदस्यत्वेन वर्तमानः आसीत्। वाजपेयी संसदि नियममन्त्री आसीत्। रां बूल्चन्द् जेठ्मलानि इत्येव पूर्णं नाम।
     सर्वोच्चन्यायालये अधिकवेतनस्वीकर्तृषु अन्यतम आसीतदयम्। भारतीय-आभिभाषकसमितेः अध्यक्षपदवीमपि अयमलंचकार।
     पाकिस्तानस्य सिन्ध् प्रविश्यायां भूजातः असौ भारत-पाकिस्तानविभजनानन्तरं मुम्बै नगरमध्यवसत्।"
https://navavani.org.in/wp/archives/11128,"चन्द्रयान-२ चन्द्रनिकटे, आशयविनिमयः विनष्टःः, प्रतीक्षया साकं ऐ.एस्.आर्.ओ.","बंगलूरु- चन्द्रोपरितले मृदुस्पर्शाय उद्यतस्य चन्द्रयानस्य विक्रं लान्टर् उपकरणेन सह आशयविनिमयः विनष्टः इति सूचना। चन्द्रोपरितलात् २.१ कि.मी. उन्नतिपर्यन्तं सूचनाः लब्धाः ततः बन्धः विनष्टः अभवदिति ऐ.एस्.आर्.ओ. अध्यक्षः के. शिवन् वर्यः प्रातः २.१८ वादने आवेदयत्। सूचनाः अन्विष्यमाणः अस्मि पछनानन्तरमेव किमभवदिति वक्तुं पारयामि इत्यपि डो. शिवन् वर्यः अवदत्।
साङ्केतिकसूचनाः न बहिरानीताः, चन्द्रोपरितले स्पर्शनमभवद् वा न वेति न व्यक्तः चन्द्रयानदौत्यस्य प्रधानांशभूतम् ओर्बिट्टर् एकवर्षं यावत् चन्द्रं प्रदक्षिणीकुर्वदवतिष्ठते। विक्रं लाण्टरेन सह बन्धः पुनःस्थापयितुं शक्यते इति प्रतीक्षया तिष्ठति ऐ.एस्.आर्.ओ. संस्था।"
https://navavani.org.in/wp/archives/11118,अद्य अध्यापकदिनम्।,"स्वतन्त्रभारतस्य द्वितीयः राष्ट्पतिः विद्याभ्यासविचक्षणः क्रान्तदर्शी चासीत् डो. एस् राधाकृष्णः। अयं शास्त्रसाङ्केतिकमण्डलानां साहाय्येन अन्धकाराविष्टस्य भारतस्य नवोद्धारणाय यत्नं कृतवान्। अस्य महात्मनः जन्मदिनं (सेप्तंबर् ५) देशीयाध्यापकदिनत्वेन आचरति।  विद्याभ्यासः,  मानविकता, स्वतन्त्रता, देशीयबोधः, लोकसमाधानम् इत्यादिषु विषयेषु अयं महात्मा प्रभाषणानि व्यदधात्। चत्वारिंशदधिकानां ग्रन्थानां रचनाद्वारा प्रथितस्यास्य आत्मकथा भवति मम सत्यान्वेषणम्। स्वामिनः विवेकानन्दस्यानन्तरं भारतसंस्कारं, तत्वचिन्ताञ्चाधिकृत्य समस्तलोकान् प्रति विज्ञापितवानयं महाभागः गुरूणां गुरुरिति गण्यते।  अस्मिन् दिने सर्वेभ्यो गुरुभ्यो अध्यापकदिनस्य शुभाशयाः।"
https://navavani.org.in/wp/archives/11108,शिक्षामन्त्रिणः श्रावणोत्सवाशंसाः,"तिरुवनन्तपुरम्- केरलदेशः पुनरपि श्रावणोत्सवं स्वागतीकर्तुं सन्नह्यति। अतिभीकरे जलोपप्लवे ईषत् शान्ते जाते केरलीयाः स्वकीयम् उत्सवं सम्यगाचरितुं सज्जाः भवन्ति। हस्तनक्षत्रादारभ्य श्रावणोत्सवः आचर्यते केरलीयैः।
अस्मिन् वर्षे सेप्तम्बर् द्वितीये दिने एव हस्तनक्षत्रम् आयाति। तद्दिने केरलीयेषु सर्वेषु विद्यालयेषु श्रावणोत्सवसमारोहः भवतीति शिक्षा विभागस्य सूचना आसीत्। अनेन सह शिक्षामन्त्रिणः सन्देशः सर्वेषु विद्यालयेषु पठनीयः इत्यपि सूचना आसीत्। सन्देशे/स्मिन् शिक्षामन्त्री सूचयति यत् केरलीयानां सर्ग-राग-वर्ण-उत्सवः भवति ओणम् इत्याख्य‌ःश्रावणोत्सवः। एषः मनः शरीरं अन्तरिक्षं च शुद्धीक्रियमाणः वर्णोत्सवः भवति। अस्मिन् वर्णोत्सवे अस्माभिः अधिकतया उपयुज्यमानः प्रकृतिविभवः भवति वर्णपुष्पाणि। प्रतीकात्मकरूपेणैव पुष्पाणि अस्माभिः एतदर्थम् उपयुज्यन्ते।
सहजीविनां प्रकृतेश्च वेदनाः प्रत्यभिज्ञाय सा स्वस्यैव वेदना इति निर्णीयमानस्य मनसः स्वामी भवितुम् अयमुत्सवः अस्मान् प्रेरयति। समत्वभावानां लय एव ओणोत्सवः। तथा सन्तुलनस्य केन्द्रबिन्दुश्च भवति। मानवमनसः श्रेष्ठतायाः प्रभवस्थानं भवति अयमुत्सवः। धर्मनिरपेक्षं मन एव अस्योत्सवस्य योगदानम्।
सन्देशोयं ह्यस्तने सर्वेषु विद्यालयेषु पठितः अस्ति।"
https://navavani.org.in/wp/archives/11082,भूतपूर्वःकेन्द्रमन्त्री आरिफ् मुहम्मद् खान् केरलस्य नूतनः राज्यपालः।,"नवदिल्ली- केन्द्रमन्त्रिचरः आरिफ् मुहम्मद् खान् वर्यः केरले राज्यपालत्वेन नियुक्तः। इदानीन्तनः राज्यपालस्य ज. पी. सदाशिवं वर्यस्य दायित्वं सेप्तम्बर् प्रथमे वारे अवसितं भविता। अत एव नूतनं राज्यपालं न्ययुङ्क्त। ईसस्य स्वकीये राज्ये राज्यपालपदवीं स्वीकर्तुम् अतीव सन्तुष्टिरस्तीति नियुक्तः राज्यपालः अवदत्।
उत्तरप्रदेशे बुलन्द् शहर् देशीयः भवति आरिफ् मुहम्मद् खान् वर्यः। छात्रनेतृत्वं स्वीकृत्य अयं राजनैतिकरंगमागतः। भारतीय क्रान्ति दलस्य प्रत्याशी भूत्वा  सियाना मण्डलात्  निर्वाचनार्थम् अयतत। परंतु पराजितः अभवत्।
१९८० तमे वर्षे कोण्ग्रेस् दलस्य प्रत्याशी भूत्वा लोकसभां प्रविष्टः। ततः राजीवगान्धिना सह मतभेदं प्रकटय्य कोण्ग्रेस् दलं तत्याज। इस्लां व्यक्तिनियमप्रस्तावे आसीत् मतभेदः। अनन्तरं स जनतादले अंगमभवत्। जनतादल् शासनकाले अयं व्योमयान- ऊर्जविभागयोः मन्त्री अभवत्। ततः जनतादलं परित्यज्य बि.एस्.पी. दले अङ्गमभवत्। ततः १९९८ तमे वर्षे पुनः लोकसभाङ्गत्वेन चितः। २००४ तमे वर्षे भा.ज.पा. दले अङ्गत्वं स्वीचकार। २००७ तमे वर्षे स भा.ज.पा. दलमपि पर्यत्यजत्। तथापि मुत्तलाख् विषये स प्रधानमन्त्रिणं मोदीवर्यं अन्वकूलयत्।
पञ्चसु राज्येषु राज्यपालानां नियुक्तिः अद्य जाता।"
https://navavani.org.in/wp/archives/11077,ऐ.सि.टि परिशीलनम्।,"इरिञ्ञालक्कुटा – उपजिल्लायां माध्यमिकस्तरीयानां संस्कृताध्यापकानां कृते एकदिनात्मकम् ऐ.सि.टि परिशीलनं प्राचलत्। उपजिल्ला संस्कृताध्यापककौण्सिल् इत्यस्य नेतृत्वे बि.आर्.सि. मध्ये रामचन्द्रः, ज्योतिष्, जोस् प्रभृतयः कक्ष्याचालनमकुर्वन्।  अनेन परिशीलने सन्निहिताः अध्यापकाः नववाण्यामधिष्ठितानि पठनोपकरणानि, संस्कृतरचनापद्धतीः अन्तर्जालसङ्केतान् च उपयुज्य कक्षाचालनाय   प्रभाविताः जाताः।"
https://navavani.org.in/wp/archives/11067,"महाराष्ट्रराज्ये रासवस्तुशालायां विस्फोटनम्, दश व्यापादिताः।","मुम्बै- महाराष्ट्रराज्ये धुले मण्डले रासवस्तुनिर्माणशालायां सञ्जाते विस्फोटने दशाधिकाःजनाः व्यापादिताः। शालायां दीर्घगोलभङ्गेनैव विस्फोटनं सञ्जातमिति सूचना। शनिवासरे प्रातः ९.४५ वादने विस्फोटनं संजातमिति पी.टी.ऐ. आवेदयति। मृतानां संख्या आधिकारिकतया न स्थिरीकृता।
स्फोटनसमये शालायां दशाधिकाः कर्मकराः आसन्निति आरक्षिणः वदन्ति। अनेके रुगणाः च संजाताः। आरक्षिदलं अग्निशमनसेना दुरन्तनिवारणसेना च रक्षाप्रवर्तने व्यापृताः सन्ति।"
https://navavani.org.in/wp/archives/11054,"वी.जे.टी.सभागृहस्य नाम परिवर्तयति, अय्यङ्कालिमहात्मनः नाम ददाति इति मुख्यमन्त्री।","तिरुवनन्तपुरम्- विक्टोरिया जूबिली टउण् हाल् इति सभागृहस्य इतः परम् अय्यङ्कालिमहात्मनः नाम योजयतीति मुख्यमन्त्री पिणरायि विजयः अवदत्। केरलस्य नवोत्थानरणाङ्कणे विशिष्टं योगदानं कृतवतः अय्यङ्कालीमहात्मनः आदरसूचकत्वेन एव नाम परिवर्तनम्। तिरुवनन्पुतरे आयोजिते अय्यङ्कालिजयन्तीसमारेहे भाषमाणः आसीत् मुख्यमन्त्री।
विक्टोरिया राज्ञ्या‌ः किरीटधारणसुवर्णजयन्तीसमारोहस्य स्मरणार्थमेव अनन्तपुर्याम् एतत् सभागृहं निर्मितम्। १८९६ तमे वर्षे श्रीमूलं तिरुनाल् महाराजस्य शासनकाले आसीत् अस्य निर्मितिः। अस्मिन् मन्दिरे एव तिरुवितांकूर् विधानसभा प्रवर्तिता आसीत्। अत्र विधानसभायाम् अङ्गमासीत् अय्यङ्काळीमहात्मा। महात्मनः अस्य ऐतिहासिकानि प्रभाषणानि अस्मिन् सभागृहे मुखरितानि आसन्।"
https://navavani.org.in/wp/archives/11049,आमसोण् वने सम्पूर्णे दग्धे किं भविष्यति? फलं भीतिजनकं स्यात्।,"विश्वे बृहत्तमेषु वृष्टिवनेषु अन्यतमं आमसोण् वनं दावाग्नौ दह्यते। ब्रसील् भरणाधिकारिणः भूखननसंधस्य च समया एव वह्नेः अनिर्वापनस्य मुख्यो हेतुरिति लोकराष्ट्राणाम् आवेदनस्य फलत्वेन अधुना ब्रसील् स्वकीयं सैन्यम् अग्निनिर्वापनाय प्रैषयत्।
वृक्षकृन्दनेन वनभूमिः कृषिभूमिरूपेण परिवर्तयितुं ब्रसील् सर्वकारस्य उद्यमः विश्वं महत्याम् विपदि पातयति। आमसेण् वनं विश्वस्य श्वासकोशं भवति। अस्य दहने गुरुतरा अवस्था सञ्जायते। विश्वे आवश्यकस्य प्राणवायोः २० प्रतिशतम् उत्पादनम् आमसोण् वने एव सम्भवति। अपि च विश्वस्य बृहत्तरं जैववैविध्यरूपम् इदं वनं ३० प्रतिशतं प्राणिनाम् आवासव्यवस्थापि भवति।
मृत्युकारणानां बहूनामामयानाम् औषधसञ्चयोपि भवति दक्षिणामेरिका भूखण्डस्थं आमसोण् वनम्। अस्य नाशः विश्वस्य नाशकारणं भवेत् इति शास्त्रलोकं सूचनां ददाति। दक्षिणामेरिकायाः ४० प्रतिशतं विस्तृतौ स्थितस्यास्य वनस्य नाशः वातावरणव्यतियानस्यापि कारणं स्यात्।"
https://navavani.org.in/wp/archives/11044,"चन्द्रयान्-२ चन्द्रस्य अतिनिकटे वर्तते, बृहत्गर्तानां चित्राणि प्रैषयत्। साभिमानम् ऐ.एस्.आर्.ओ. संस्था।","श्रीहरिक्कोट्टा- चन्द्रस्थानि अधिकानि चित्राणि चन्द्रयान्-२ बहिरानयत्। पेटकस्था अत्याधुनिका छायाग्राहिका भवति द्वितीयं टरैन् माप्पिंग् छायाग्राहिका। तस्याः साहाय्येन गृहीतानि चित्राणि एव अधुना बहिरानीतानि।
चन्द्रोपरितले अवतरणस्य सिद्धतायै चन्द्रयान्-२ पेटकस्थानाम् उपकरणानां प्रवर्तनक्षमता एे.एस्.आर्.ओ. संस्थया परीक्ष्यमाणा वर्तते। तदर्थमेव चन्द्रोपरितलस्थानि अधिकानि चित्राणि ग्रहीतुम् उद्यते। उत्तरध्रुवस्य चित्राण्यपि अलभत। गतदिने चन्द्रोपरितलस्य ४३६५ कि.मी. दूरादेव छायाग्राहिका प्रवर्तनक्षमा जाता।"
https://navavani.org.in/wp/archives/11024,विश्वबैडमिण्टण् स्पर्धायां पी.वी.सिन्धुना सुवर्णपतकमवाप्तम्।,"बेसलनगरम्- स्विट्जरलैण्डदेशस्य बेसलनगरे समायोजितायां विश्वबैडमिण्टण् स्पर्धायां भारतस्य बैडमिण्टण् क्रीडकी पी.वी.सिन्धु: स्वर्णपदकं समाप्नोत्। निर्णायकस्पर्धायां जापानदेशस्य नोज़ोमी ओकुहारा इत्येषा क्रीडिकी एकविंशति: सप्त, एकविंशति: सप्त इत्यङ्कान्तरालेन तया पराजिता। गतदिने उपान्त्यचक्रीयस्पर्धायां सिन्धुना चीनदेशस्य चेन यू फेई एकविंशति: सप्त, एकविंशति: चतुर्दश इत्यङ्कान्तरालेन पराजितासीत् ।"
https://navavani.org.in/wp/archives/11012,भूतपूर्वः केन्द्रवित्तमन्त्री अरुण् जेय्टिलीवर्यः पञ्चत्वमापन्नः।,"नवदिल्ली- वरिष्ठः भा.ज.पा. दलनेता तथा केन्द्रीयवित्तमन्त्रिचरः अरुण् जेट्लीवर्यः दिवमगात्। स ६६ वयस्कः आसीत्। नवदिल्यां एयिंस् चिकित्सालये अद्य मध्याह्ने १२.०७ वादने आसीत् अन्त्यम्। एकसप्ताहं यावत् विशिष्टोपकरणसाहाय्येन तस्य प्राणान् पर्यपालयत्। श्वसनवैषम्येण अस्मिन् मासे ९ दिनाङ्के तं एयिंस् चिकित्सालयं प्रावेशयत्। शुक्रवासरे तस्य स्वास्थ्यावस्था सङ्कीर्णा जाता इति वैद्यकीय सूचना लब्धा आसीत्।
राष्ट्रपतिः रामनाथ कोविन्द् वर्यः इतरे राजनैतिकदलनेतारश्च गतदिने चिकित्सालये तं समपश्यन्।
सर्वाः चिकित्सारीतयः विफलाऋ जाताः, पूर्णतया यन्त्रसाहाय्येनैव अस्य महात्मनः प्राणान् परिपालयतीति चिकित्सालयाधिकारिणः अद्य प्रातः सूचितवन्तः आसन्।
प्रथमे मोदीसंसदि वित्तमन्त्रिरूपेणैव अरुण् जेट्लीवर्यः श्रद्धेयः अभवत्। प्रथमं वित्तमन्त्रालयेन सह प्रतिरोधमन्त्रालयस्यापि दायित्वम् अयमेव निरवहत्। जेट्लीवर्ये वित्तमन्त्रिपदस्थे एव राष्ट्रे मुद्रानिरोधः तथा वस्तु-सेवा-करः च प्राबल्ये आनीतः असीत्। वृक्कासम्बन्धेन आमयेन गतवर्षे एयिंस् चिकित्सालये प्रवेशितः आसीत्। ततः वृक्कापरिवर्तनम् कृतमासीत्। २०१९ लोकसभा निर्वाचने स प्रत्याशी नासीत्।"
https://navavani.org.in/wp/archives/11005,चन्द्रयान्-२ पेटकेन गृहीतं चन्द्रस्य चित्रं बहिरानीतम्।,"श्रीहरिक्कोट्टा- चन्द्रमुपगम्यमानेन चन्द्रयान्-२ पेटकेन गृहीतं चन्द्रस्य प्रथमं चित्रं ऐ.एस्.आर्.ओ. संस्था बहिरानयत्। चन्द्रोपरितलात् २६५० किलोमीट्टर् दूरादेव चन्द्रयान्-२ एतच्चित्रमग्रहीत्। अप्पोलो गर्तं मेर् ओरियन्टल् च चित्रे द्रष्टुं शक्यते।
चन्द्रयान्-२ भूमेः भ्रमणपथात् आगस्त २० दिनाङ्के चन्द्रस्य परिथिं प्राविशत्। २१ दिनाङ्के अस्य सञ्चारपथं चन्द्रम् उपानीतमासीत्।
अधुना चन्द्रमण्डलात् अवरतः ११८ कि.मी. परमतः ४४१२ कि.मी. च दूरपरिथौ दीर्घवृत्ताकारेणैव चन्द्रयान-२ परिभ्रमति। आगस्त् २८, ३०, सेप्तम्बर् १ दिनाङ्केषु पुनः अस्य पेटकस्य भ्रमणपथं संकोच्य चन्द्रमण्डलसमीपं नेष्यति।"
https://navavani.org.in/wp/archives/10998,दशमवर्गपरीक्षा लघ्वीकृता। सी.बी.एस्.इ. संस्थया परीक्षायां परिवर्तनम् उद्घोषितम्।,"नवदिल्ली- २०२० तमे वर्षे केन्द्रिय-माध्यमिक-शिक्षासंस्थया स्वकीयपरीक्षायां छात्रेभ्यः प्रश्नपत्राणि ललितानि क्रियन्ते। दशमवर्गपरीक्षार्थिनां कृते विवरणात्मकप्रश्नानां संख्या न्यूना भविता इति परीक्षानिगमः कुजवासरे ट्विट्टर् द्वारा व्यजिज्ञपत्।
हिन्दी, आङ्गलम्, शास्त्रम्, गणितम्, समाजशास्त्रम्, संस्कृतम् प्रभृतिषु विषयेषु आगामिन्यां परीक्षायां विवरणात्मकानां प्रश्नानां संख्या न्यूनीकरिष्यति। छात्राः मन‌ःसंघर्षं विना परीक्षां लेखितुम् अनेन प्रभवेयुः इति निगमः ट्विट्टर् मध्ये वदति।"
https://navavani.org.in/wp/archives/10988,अध्यापकानां कृते केन्द्रसर्वकारस्य प्रशिक्षणपद्धतिः- निष्ठा।,"नवदिल्ली- विश्वे बृहत्तरेण प्रशिक्षणकार्यक्रमेण सह केन्द्र- मानवसंसाधनमन्त्रालयः प्रगच्छति। पाठ्यचर्यायां परिवर्तने समग्रे जाते एव शिक्षकाणां प्रशिक्षणं विधातुं National Initiate on School Teachers Head holistic Advancenent(NISTHA) निष्ठा इति कार्यक्रमः। अस्य आरम्भः अस्मिन् वर्षे आगस्त् २२ दिनाङ्के भविता।
     आराष्ट्रं १९००० अधिकम् अध्यापकप्रशिक्षणकेन्द्राणि सन्ति। एतद्वारा प्रशिक्षणं विधातुमुद्दिश्यते इति अधिकारिणः सूचयन्ति।
     अध्यापकाः समाजस्य मुख्यस्तम्भाः भवन्ति। कालानुसृतं तेषां नैपुण्यं श्रेष्ठं करणीयमिति नीति आयोगस्य विशिष्टकार्यदर्शी यादवेन्द्र माथुरः अवदत्।"
https://navavani.org.in/wp/archives/10975,पादवार्षिकपरीक्षा- दशमवर्गस्य उच्चतरवर्गस्य च एकस्मिन् समये परीक्षा।,"कोच्ची- सार्वजनीनविद्यालयेषु नवीकृतः परीक्षाक्रमः पादवार्षिकपरीक्षायाः आरभ्य अनुवर्तयितुम् शिक्षाविभागः सन्नह्यति। परन्तु नवीकृते समयक्रमे परीक्षां सञ्चालयितुं सिद्धता नारब्धा इति विषये अध्यापकानाम् आशङ्का वर्तते।
पादवार्षिकपरीक्षा आगस्त २६ दिनाङ्के नूतनसमयक्रमे आरभते इति सूचना लब्धा। परं सुविधायोजनविषये कापि सूचना न लब्धा इत्यध्यापकाः कथयन्ति।
गतवर्षं यावत् उच्चतरवर्गाणां परीक्षा पूर्वाह्णे दशमवर्गस्य परीक्षा अपराह्ने च आयोजिता। मार्चमासस्य कठिने निदाघे अपराह्नसमये परीक्षा छात्राणां दुस्सहा इति बालावकाशायोगे आवेदनं लब्धमासीत्। अत एव दशमकक्ष्यापरीक्षा अस्मिन् वर्षे उच्चतरवर्गस्य परीक्षया सह सञ्चालयितुं निरणयत्। तस्य प्रतिमानरूपेण पादवार्षिकपरीक्षापि एवं सञ्चालयतीति अधिकारिभिः निगदितम्।"
https://navavani.org.in/wp/archives/10963,मतदातृपरिचयपत्रम् आधार् रेखया सह योजनीयमिति निर्वाचनायुक्तः।,"नवदिल्ली- निर्वाचनपरिचयपत्रम् आधार् रेखया सह योजनीयमिति निर्वाचनायुक्तः। एतत्कार्यं संसूच्य निर्वाचनायोगः नियममन्त्रालयं प्रति लेखमलिखत्। तदर्थं १९५० वर्षस्य जनप्रातिनिध्यनियमे अावश्यकाः भेदगतयः आयोजनीय इत्यपि आयोगः वदति।
व्याजमतदानं युग्ममतदानं च निवारयितुं एतेन साध्यं स्यादिति आयुक्तः अभिप्रैति स्म। पूर्वम् ऐच्छिकरूपेण केचन मतदारः स्वकीयानि पत्राणि आधार् रेखया सह समयोजयन्नासन्। एषां संख्या ३२ कोटिपरिमिता भवति।
२०१५ तमे वर्षे संयोजनार्थं निर्वाचनायुक्तस्य उद्यमः सर्वोच्चन्यायालयेन निरुद्धः आसीत्।"
https://navavani.org.in/wp/archives/10953,"राष्ट्रं स्वतन्त्रतादिनाघोषेण विराजते, अरुणदुर्गे प्रधानमन्त्री ध्वजारोहणं कृतवान्।",नवदिल्ली- ७३तमे स्वतन्त्रतादिनाघोषे राष्ट्रं विराजते। नवदिल्ल्याम् अरुणदुर्गे राष्ट्रियध्वजारोहणं प्रधानमन्त्री नरेन्द्रमोदीवर्यःव्यदधात्। राजघट्टे महात्मगान्धिनः शवकुटीरे पुष्पाणि अर्चित्वा एव स अरुणदुर्गमाविवेश। विविधानां सेनाविभागानाम् अनुरक्षकादरं स प्रत्यग्रहीत्। एतदनन्तरं प्रधानमन्त्री ध्वजम् आरोहयामास।
https://navavani.org.in/wp/archives/10949,"चन्द्रयान-२ भूमेः भ्रमणपथमतिक्रान्तः, चन्द्रं प्रति प्रयाणमारब्धः।","बंगलूरु- भारतस्य द्वितीयः चन्द्रपर्यवेक्षण उपग्रहः भूमेः भ्रमणपथमतिक्राम्य चन्द्रं प्रति प्रयाणमारभत। भूमेः भ्रमणपथात् परिवर्तनं विजयप्रदम् आसीदिति भारतीय-शून्याकाश-पर्यवेक्षणसंघः सूचयति। प्रातः ३.३० वादने एव एतदर्थं भ्रमणपथोन्नमनमभवत्।
चन्द्रं लक्ष्यीकृत्य प्रस्थास्यमानः चन्द्रयान्-२ उपग्रहः आगस्त् २० दिनाङ्के चन्द्रस्य भ्रमणपथं प्राप्स्यति। ट्रान्स् लूणार् इञ्जक्षन् इति कृत्यस्य विजयेन चन्द्रयानस्य भूमिं परिक्रम्य २३ दिवसीयस्य प्रयाणस्य समापनमेष्यति। अनेन चन्द्रयान्-२ चन्द्रस्य स्वाधीनवलयम् आगच्छति। ततः पेटकस्थं यन्त्रं प्रज्वाल्य षट्भिः दिवसैः चन्द्रस्य दूरतमं भ्रमणपथं नेष्यति। ततः क्रमशः चन्द्रमण्डलात् १०० कि.मी. दूरस्थं भ्रमणपथं नेष्यति। तदनन्तरं सेप्तम्बर् ७ दिनाङ्के चन्द्रस्य दक्षिणध्रुवे पेटकम् अवतरिष्यति।
३८४० कि.ग्रां भारयुक्तं चन्द्रयान्-२ उपग्रहम् उद्वहन् जी.एस्.एल्.वी. मार्क्-३ उदग्रयानं गते जूलै २२ दिनाङ्के एव श्रीहरिक्कोट्टातः ऊर्ध्वमगात्।"
https://navavani.org.in/wp/archives/10938,संझेत एक्स्प्रेस् रेलयानं सेवां निरवर्तयत् इति भारतम्।,"नवदिल्ली- भारतपाकिस्तानयोः मध्ये सेवां विधास्यमानस्य संझोत एक्स्प्रेस् इति रेलयानस्य सेवां केन्द्रसर्वकारेण निरवर्तयत्। पूर्वं नवदिल्लीतः भारत-पाकिस्तानसीमनि अट्टारिपर्यन्तमेव भारतेन सेवा कृता। ततः तस्मात् स्थानात् लाहोर् पर्यन्तं पाकिस्तानेन आयोजितं रेल्यानमुपयुज्य यात्रिकाः गच्छन्ति।
लाहोर् तः अट्टारिपर्यन्तं सेवा पाकिस्तानेन अवसिता।अत एव सेवा अवसीयते इति उत्तररेल्वे वार्तापत्रिकायां सूचयति। जम्मू-काश्मीरस्य विशेषाधिकारदायकः संविधानस्य ३७० अनुच्छेदः गतदिनेव प्रतिगृहीत आसीत्। तदनन्तरमेव पाकिस्तानेन रेल्यानसेवा आगस्त् ८ तः निराकृता।
अस्यैव भागत्वेन लाहोर् नवदिल्ली मध्ये सेवां विधास्यमाना बस्यानसेवा च पाकिस्तानेन निराकृता।"
https://navavani.org.in/wp/archives/10910,"मेघविस्फोटनसदृशा वृष्टिः, वृष्टेः शक्तिः क्षीयते इति पर्यावरणविदग्धानाम् अभिप्रायः।","कोच्ची- केरलस्य प्रावट्कालवृष्टिमधिकृत्य पठनेषु वृष्टिन्यूनतायां प्रथमस्थानं वयनाट् देशस्य आसीत्। गतस्य १२० वर्षस्य गणनायां वृष्टेः अतिन्यूनता अस्मिन् मण्डले शास्त्रज्ञैः निर्णीता। अस्मिन् मण्डले २० तः ३० शतमितं वृष्टिन्यूनता ते अन्वीक्षन्ते। ओडीषातीरे रूपं प्राप्तस्य न्यूनमर्दस्य तथा आरबसागरात् जातस्य प्रावृट्वातस्य च प्रभावेण आगता वृष्टिः अस्मिन् वर्षे वयनाट् प्रभृतिषु प्रदेशेषु अधिकं दुष्प्रभावम् अजनयत्।
वृष्टेः तीव्रता एव मृत्पातस्य कारणमभूत्। अधुना लभ्यमाना वृष्टिः मेघविस्फोटनसमाना इति कोच्ची शास्त्रसाङ्केतिकविश्वविद्यालयस्य रडार् केन्द्रं सहयोगिनिदेशकः डो. एस्. अभिलाष् वर्यः सूचयति। मेघस्य कठिनता अधिका अस्ति। अनेन अधिकं जलं सञ्चेतुं शक्यते। वृष्टिसमये एताः आपः आहत्य अघःपतन्ति।
अतितीव्रा वृष्टिः पारिस्थितिकदुर्बले प्रदेशे पतति चेत् तत्रस्थस्य मृदः शोषणं तथा मृत्पातश्च सम्भवति। एषः प्रतिभास एव वयनाट् प्रभृतिषु प्रदेशेषु दृश्यते।"
https://navavani.org.in/wp/archives/10897,"केरलराज्ये अतितीव्रा वृष्टिः, प्रलयसाध्यतासूचना, जनेभ्यो जाग्रतानिर्देशेन सह केन्द्रिय जलायोगः।","कोच्ची –  राज्ये तीव्रा वृष्ठिः अनुवर्तते। अतितीव्रवृष्टिः अनुवर्तमाने साहचर्ये केन्द्रिय-जलायोगः 11 मण्डलेषु प्रलयसाध्यतासूचनाम् अदात्। पेरियार्, वलपत्तनम्, कुतिरप्पुषा, कुरुमन् पुषा इत्यादिषु नदीषु जलसञ्चयः भीकररुपेण उपरि गच्छति इति जलायोगः अवगच्छति। प्रायेण सर्वा नद्यः कूलङ्कषा भविष्यन्तीति जलायोगम् उद्धृत्य राज्य-दुरन्तनिवारण संधः सूचनां ददाति।
     पत्तनंतिट्टा, आलप्पुषा, कोट्टयम्, एरणाकुलम्, इटुक्की, तृशूर्, पालक्काट्, कोषिक्कोट्, वयनाट् कण्णूर्, कासरगोड् इत्येयेषु मण्डलेष्वेव जलायोगस्य प्रलयसाध्यतानिर्देशः। नदीतीरेषु वसन्तः अतीव जाग्रता पालनीयाः इति जलायोगः शूचयति।"
https://navavani.org.in/wp/archives/10907,प्रणब् मुखर्जी वर्यः भारतरत्न पुरस्कारम् अन्वगृह्णत्।,"नवदिल्ली- राष्ट्रे परमोन्नतपौरपुरस्कारं भारतरत्ननामकम् अदात्। कोण्ग्रेस् दलनेता तथा राष्ट्रपतिचरः प्रणाब् मुखर्जी वर्यः राष्ट्रपतेः रामनाथकोविन्दवर्यात् पुरस्कारम् अन्वगृह्णत्। राष्ट्रपतिभवने ह्यः सायम् आयोजिते समारोहे एव पुरस्कारवितरणं सम्पन्नम्।
भा.ज.पा.दलस्य पूर्वरूपं भारतीयजनसंघ् इत्यस्य स्थापकनेता नानाजी देश्मुख्, गायकः भूपन् हसारिक इत्येतेभ्यो मरणानन्तरबहुमति रूपेण भारतरत्नपुरस्कारः कल्पितः।
पञ्चदशकपर्यन्तं कोण्ग्रेस् दलस्य नेतृत्वे विलसन् प्रणाब् मुखर्जी वर्यः २०१७ तमे वर्षे राष्ट्रपतिपदात् विरराम। तदनन्तरं स राजनैतिकक्षेत्रे सक्रियः नासीत्।"
https://navavani.org.in/wp/archives/10894,तिरुवनन्तपुरात् कासरगोड् पर्यन्तम् अतिवेग रेल् सम्पर्कपथाय अनुमतिः प्राप्ता।,"तिरुवनन्तपुरम् – तिरुवनन्तपुरं-कासरगोड् अतिवेग-रेल् सम्पर्कपथ-पद्धतिः साक्षात्करोति। २०२४ तमे वर्षे पद्धतिः पूर्णा भविष्यति। केरल-रेल् विकासनिगमः ६६०७९ कोटिरूप्यकाणी व्ययीकृत्यैव अस्यः पद्धतेः निर्माणं पूर्तीकरिष्यति। राज्यस्थेषु एकादश मण्डलेषु व्याप्य स्थितस्य अस्यः पथः दश निस्थानं भविता।
तिरुवनन्तपुरात् कासरगोड् पर्यन्तम् अर्धातिवेग रेल् सेवार्थं निर्दिष्ट लोहपथार्थं सिस्ट्रा संस्थया समर्पिताय साध्यतापठनावेदनाय मन्त्रिपरिषद् अङ्गीकारमदात्। ५३० कि.मी. दूरे अर्धातिवेगरेल्यानसेवार्थम् अधुना विद्यमानात् युग्मलोहमार्गात् ऋते अन्यः युग्ममार्गः इति केरलराज्यस्य विशेषसेवापट्टिकायां स्थिता पद्धतिरिति सर्वकारस्य वार्ताविज्ञप्त्यां सूचना अस्ति।
प्रतिहोरं १८० तः २०० की.मी. पर्यन्तं वेगाय युक्तः लोहमार्गः एवावश्यकः एतस्य निर्माणमेव उद्दिश्यते।"
https://navavani.org.in/wp/archives/10866,"सुषमा स्वराज् वर्या निर्याता, राजनैतिकमण्डले प्रियङ्करी नेत्री आसीत्।","नवदिल्ली- वरिष्ठा भा.ज.पा. नेत्री तथा विदेशकार्यमन्त्रिचरा च सुषमा स्वराज् वर्या दिवंगता। दिल्ली एयिंस् चिकित्सालये सा एहिकं देहं तत्याज। हृदयाघात एव मृत्युकारणमिति सूचना। सा 67 वयस्का आसीत्। मरणाद् ईषद् होरायाः पूर्वं काश्मीर् विषये प्रधानमन्त्रिणं नरेन्द्रमोदीवर्यं ट्विट्टर् द्वारा सा अभ्यनन्दयत्।
     भा.ज.पा. दलस्य तथा अन्येषां विपक्षिदलानां च प्रियङ्करी आसीत् सा। स्वकीयेन राजनैतिकवैदग्ध्येन राष्ट्रान्तरे संलग्नानां असंख्यानां प्रवासिनां साहाय्यम् अनया महाभागया व्यदधात्।
     अनारोग्यकारणेन गते लोकसभानिर्वाचने सा प्रत्याशी नासीत्। तथापि समाजमाध्यमद्वारा सा राजनैतिकमण्डले कर्मकुशला आसीत्। समाजमाध्यमद्वारा सामाजिकान् प्रति सुदृढं बन्धम् सा पर्यपालयत्। अत एव आराष्ट्रं वहवः आराधकाः तां स्तुवन्तः  अवर्तन्त।"
https://navavani.org.in/wp/archives/10862,मधुरस्मितम्- बालकानां कृते विश्वे प्रथमं संस्कृतचलनचित्रम्।,"एरणाकुलम्- विश्वे प्रथमतया वालकानां कृते निर्मीयमाणं संस्कृतचलनचित्रं भवति मधुरस्मितम्। अस्य पूजा तथा पिञ्जोद्घाटमकर्म सुसम्पन्नम्। संस्कृतं निर्माणसंघस्य  केतने प्रस्तूयमानस्य अस्य चित्रस्य निदेशकः सुरेष् गायत्री वर्यः भवति। निसार् वर्यः निदेशकत्वनिरीक्षणं विदधाति। सानिमोल् के.एस्. सहनिदेशिका भवति।
अस्य वालचलचित्रस्य कथां बिजिला किषोर् कुमार् विदधाति तथा अरुण् नेल्लनाट् पटकथां च विदधाति। गीतप्राधान्ययुक्तस्य अस्य चित्रस्य कृते सुरेष् विट्टियरम्, बिजिला किषोर् कुमार्, डो. कुमार् प्रभृतयः गानानि रचयामासुः। एषां गानानां संगीतम् राजेषु नारायणः व्यदधात्। रुग्मा, अय्फुना, नुजुम्, अर्या एं नायर् इत्येताः गीतानि आलपन्।
केरलीयाः संस्कृताध्यापकाः छात्राश्च अस्य चित्रस्य नेपथ्ये प्रवर्तन्ते। सार्वजनीनविद्यालयानां छात्राणां च उत्कृष्टतायाः कथा एवेदं चलनचित्रं अस्मान् वदति। छात्राणां कृते एकं आध्ययनचित्रमपि भवति मधुरस्मितम्। अस्य लाभं केरलस्य प्रलयानन्तरपुनारचनायै मुख्यमन्त्रिणः दुरिताश्वासनिधौ निक्षेप्स्यतीति निदेशकः अवदत्।
चलनचित्रमिदं शिसुदिने प्रदर्शनाय सज्जं भविष्यति।"
https://navavani.org.in/wp/archives/10850,"जम्मू-काश्मीरस्य विशिष्टाधिकारः निरस्तः। राज्यं द्विधा विभक्तम्, प्रजातन्त्रे कृष्णदिनमिति विपक्षदलानि।","नवदिल्ली- जम्मू-काश्मीरस्य विशेषाधिकारदायक‌ः संविधानस्य ३७०तमः खण्डः निरस्तः। एतत्सम्बन्धिनि आदेशे राष्ट्रपतिः रामनाथकोविन्दः हस्ताक्षरमकरोत्। राज्यं द्विधा विभक्तुमुद्दिष्टं देयकं गृहमन्त्री अमित् षा वर्यः एव प्रास्तौत्। काण्ग्रेस् दलस्य नेतृत्वे विपक्षदलानां कठिनं प्रतिषेधं विगणय्यैव देयकं प्रस्तुतम्। प्रधानमन्त्रिणः नरेन्द्रमोदीवर्यस्य वसतौ आयोजिते मन्त्रिमण्डलस्य विशिष्टाधिवेशने एवायं निर्णयः स्वीकृतः।
काश्मीरस्य विशिष्टाधिकारविषये भा.ज.पा दलं पूर्वमेव विपिरतिपत्तिं पर्कटयदासीत्। निर्वाचनप्रकटनपत्रिकायां एतद्विषयं दलेनानेन सूचितं चासीत्।"
https://navavani.org.in/wp/archives/10817,शिक्षाक्षेत्रे प्रथमम् अङ्कीयराज्यं भविष्यति केरलम्।,"कोच्ची- राज्यस्थानां प्राथमिकविद्यालयानां कृते अङ्कीयोपकरणानां वितरणम् अन्तिमचक्रं प्राप्नोति। शिक्षाक्षेत्रे राष्ट्रस्य प्रथमम् आङ्कीयराज्यं केरलं भविता। अस्य प्रख्यापनम् ओक्टोबर् मासे भविता।
किफ्बी इति संस्थया दत्तानि २९२ कोटिरूप्यकाणि उपयुज्य प्रथमतः सप्तमपर्यन्तं ९९४१ विद्यालयेषु ५५००० अङकसंगणकानि २५१७० अन्यानि उपकरणानि च दास्यति। ८२००० प्राथमिकस्तरीयानाम् अध्यापकानां प्रशिक्षणमपि व्यदधात्। प्राथमिकछात्राणां कृते विविधविषयेषु कलिप्पेट्टी इति सूचनातान्त्रिकविद्याधिष्ठितानि उपकरणानि माध्यमिकछात्रेभ्यः ई@विद्या इति अङ्कीयसुविधा च दीयते।"
https://navavani.org.in/wp/archives/10830,नक्षत्राणाम् अन्तरं निर्णीय क्षीरपथः न ऋजुविस्तृतः इति शास्त्रज्ञा अभ्युपगताः।,"अस्माकं मातृनक्षत्रसमूहः क्षीरपथः वक्ररूपेण परस्परं संलग्नः न तु ऋजुरूपः इति ज्योतिश्शास्त्रज्ञानाम् नूतनः अभ्युपगमः। शास्त्रलोकस्य पूर्वज्ञानं परिवर्तयन् वार्स्वा विश्वविद्यालयीयाः गवेषकाः क्षीरपथस्य त्रिमानचित्रं बहिरानीताः।
एतदनुसारं सार्क दशसहस्रकोटि नक्षत्राणां समूहस्य अवस्थितिः तस्य केन्द्रात् परिवृत्य वक्ररूपेण वर्तते इति ज्ञायते। शतकेभ्यः पूर्वं इतरनक्षत्रसमूहैः सह परस्परघर्षणेनैव क्षीरपथस्य वक्रता सञ्जाता इति गवेषकाः गणयन्ति।"
https://navavani.org.in/wp/archives/10811,मुत्तलाख् देयकं राज्यसभायामपि अङ्गीकृतम्।,"नवदिल्ली- मुत्तलाख् निरोधनदेयकं राज्यसभायामङ्गीकृतम्। ८४ अङ्गानि विरुध्य ९९ अङ्गानां मतेनैव देयकं अङ्गीकृतम्। सूक्ष्मनिरीक्षणार्थं देयकं पृथक् समितेः पुरतः समर्पणीयमिति विपक्षदलानामावेदनं राज्यसभा मतदानेन निराकरोत्।
केन्द्रिय नियममन्त्री रविशङ्कर् प्रसाद् वर्यः एव देयकं राज्यसभायाः परिगणनायै समार्पयत्। लिङ्गनीतिः समत्वं मान्यता इत्यादीनि देयकस्य मुख्यांशः इति मन्त्री अवदत्। पूर्वं लोकसभया देयकम् अङ्गीकृतमासीत्। राष्ट्रपतेः हस्ताक्षरानन्तरं देयकं नियमः भविष्यति।"
https://navavani.org.in/wp/archives/10806,उन्नावो-बालिकायाः अपघातघटनायां भ.ज.पा. सदस्यं विरुध्य व्यवहारो गृहीतः।,"लख्नौ- उन्नोवायां पीडिता बालिका अपघाते पतिता इत्यस्मिन् प्रकरणे भाजपा दलस्य सदस्यं कुल्दीप् सेन्गार् वर्यं विरुध्य व्यवहारो गृहीतः। बलात्सङ्गव्यवहारे कारायां बद्धस्य अस्य अपघाते भागभागित्वमस्तीति आरोपणे सञ्जाते एव व्यवहारो गृहीतः।
कुल्दीप् सेन्गारेण सहैव तस्यानुजं मनोज्सिंह् सेन्गार् वर्यं तथा अष्टौ अन्यान् सेवकाऩ् च विरुध्य व्यवहारः स्वीकृतः। एकवर्षपर्यन्तं कुल्दीप् सेन्गार् सोदरः मनोज् सिंह् सेन्गार् च कारायामेव आसीत्। तत्र कारायाम् एतौ गूढतन्त्रेण अपघातकाण्डं समुदपादयत् इति व्यवहारस्य विषयः।
बालिकां परिवारं च उन्मूलयितुं एतौ सोद्देश्यं प्रयतितवन्तौ इति पारिवारिकाणाम् आक्षेपानन्तरमेव व्यवहारः पञ्जीकृतः।"
https://navavani.org.in/wp/archives/10783,जलोपप्लवस्थले स्थगितात् रेल्यानात् यात्रिणः अरक्षीत्।,"मुम्बै- अतिकठिनया वृष्ट्या मुम्बैनगरे जलोपप्लवो जातः। तत्र संलग्नात् रेल्यानात् यात्रिणः अरक्षीत्। द्वौ सैनिकोदग्रयानं षट् नौकाश्च संयुज्य एव रेल्यानान्तर्गतान् माकिं ७०० यात्रिणः रक्षितवन्तः। मुम्बै- कोल्हपूर् महालक्ष्मी एक्स्प्रस् रेल्यानमेव लोहमार्गे जलोपप्लवेन बड्लापूर्-वान्गणिमध्ये स्थगितम्। शुक्रवासरे रात्रावेवैषा घटना सम्पन्ना।
रेल्याने संलग्ना यात्रिकाः जङ्गमदूरवाण्यां चित्राणि गृहीत्वा साहाय्यमभ्यर्थ्य सामाजिकमाध्यमेषु प्राकाशयन्। अनेन अधिकारिणः रक्षाप्रवर्तनानि समारभन्त। १५ होरापर्यन्तं भोजनं पानीयजलं च विना जलसञ्चयमध्ये स्थगिताः आसन् इति यात्रिणः वार्ताहरान् व्यजिज्ञपत्।
आसमन्तात् जलोपप्लवेन हेतोः यात्रिणः रेल्यानात् बहिः नागन्तव्याः इति रेल् अधिकारिभिः विज्ञापितमासीत्। अतः रक्षाप्रवर्तनम् अनायासमभवत्।"
https://navavani.org.in/wp/archives/10780,विख्यातः कविः आट्टूर् रविवर्मा कालकबलीभूतः।,"तृशूर्- विख्यातः कविः विवर्तकश्च आट्टूर् रविवर्मावर्यः दिवमगात्। स 88वयस्कः आसीत्। केन्द्र-केरल-साहित्य अक्कादमीपुरस्कारः अवाप्तवानयम्। तृशिवपुरस्थे निजीयचिकित्सालये आसीदस्य अन्त्यम्।
     केरलराज्यसर्वकारस्य उन्नतः पुरस्कारः एषुत्तच्चन् पुरस्कारः अनेन अवाप्तः। तद्वत् अन्ये बहवः पुरस्कारोऽपि अनेन लब्धः। आट्टूर् रविवर्मयुटे कवितकल्-भागं-1, भागं-2 इत्येतौ तस्य कवितासमाहारौ। सुन्दररामस्वामिवर्यस्य ओरु पुलिमरत्तिन्टे कथ प्रभृतीनि तमिल् नवीनानि अनेन विवर्तितानि। पुतुनानूर्, भक्तिकाव्यम् इत्येये कविताविवर्तनानि। कम्परामायणस्य विवर्तनं चलदासीत्।
     तृश्शिवपुरे आट्टूर् ग्रामे 1930 वर्षे कृष्णन् नम्पूतिरि-देवकियम्मादम्पत्योः पुत्रत्वेन अयं भूजातः। विविधेषु सर्वकारीयकलालयेषु प्राध्यापकपदवीमयम् अलञ्चकार। महात्मनोऽस्य देहवियोगे साहित्यलोकः अनुशोचनम् समार्पयत्।"
https://navavani.org.in/wp/archives/10776,यदि चिटिकां ददाति तर्हि चन्द्रगमनाय सन्नद्ध इति अटूर् गोपालकृष्णन् वर्यः।,"भा.ज.पा. दलनेतुः गोपालकृष्णन् महाशयस्य अधिक्षेपभीषां परिहासरूपेण स्वीकृत्य प्रत्यूत्तरमदात् विख्यातः चलचित्रनिदेशकः अटूर् गोपालकृष्णन् वर्यः। केनापि चिटिका दीयते चेत् चन्द्रगमनाय सन्नद्धः, इतः पर्यन्तं पाकिस्थानप्रेषणमासीत् तेषाम् उद्यमः अधुना चन्द्रप्रेषणमिति परिवर्तितं यत् शुभसूचकमिति च स परिहासरूपेण अब्रवीत्।
जय श्रीराम् इति उद्घोषणं मया न अपलपितं परं तादृशमुद्घुष्य नरहत्यायां व्यापृतं जनमेव मया अपलपितम्। यदि मम कवाटमागत्य येनकेनापि श्रीरामनाममुद्घुष्यते तर्हि नूनं तैः सह अहमपि तदुद्घोषणं करोमि इति माध्यमैः सह साक्षाद्भाषणे अटूर् वर्यः अवदत्। प्रधानमन्त्रिणे प्रेषिते लेखे कोपि जनः मया दूषितः परं आराष्ट्रम् अनभिलषणीयां घटनां प्रचलतीत्येव सूचितमिति च तेन उक्तम्।
अस्मिन् प्रकरणे अटूर् वर्यं भीषयित्वा बहवः दूरवाणीसन्देशः उत्तरभारतादपि आगतः आसीत्। एतद्विरुध्य चलचित्रनिदेशकौ कमल्-टी.वी.चन्द्रन् वर्यौ रङ्गमागतौ। अपि च राजनैतिक-सामाजिकरंगस्थाः बहवः प्रतिषेधं सूचितवन्त‌ः।"
https://navavani.org.in/wp/archives/10747,बोरिस् जोण्सण् वर्यः ब्रिट्टनस्य प्रधानमन्त्रिपदं प्राप्नोति।,"लण्टन्- ब्रिट्टन् राष्ट्रस्य आगामिनि प्रधानमन्त्रिपदे बोरिस् जोण्सण् वर्यः धुरां बोढुं सन्नद्धः भवति। तेरेसा मेय् वर्यायाः स्थानत्यागात् परं नूतनं प्रधानमन्त्रिणं चेतुम् आयोजिते मतदाने विदेशकार्यसचिवं जेरमि हण्ट् वर्यं विजित्य बोरिस् अभिमतो जातः। स ६६ प्रतिशतं मतमलभत।
कण्सर्वेट्टीव् दलस्य १६६००० जनाः नूतनप्रधानमन्त्रिणं चेतुं मतान् अदुः। तेषु ४६४५६ मतानि एव जरमि हण्ट् प्राप्तवान्।
बक्किङ्हां राजधानीं प्राप्य राज्ञीं मिलित्वा एव तेरेसा मेय् स्थानं त्यक्ष्यति। तदनन्तरं बोरिस् वर्यः शपथं गृहीष्यति।"
https://navavani.org.in/wp/archives/10727,चन्द्रयान्-२ विक्षेपणाय मुहूर्तगणना समारब्धा।,"चेन्नै- राष्ट्रम् आकाङ्क्षया प्रतिपाल्यमानं चन्द्रयान् -२ विक्षेपणम् श्वः प्रातः भविष्यति। विक्षेपणार्थं मुहूर्तगणना समारब्धा। २० होरा दैर्घ्यमस्ति अस्याः गणनायाः। रविवासरे सायं ६.४३ वादने एव मुहूर्तगणना आरब्धा।
सोमवासरे मध्याह्ने २.४५ वादने पेटकस्य विक्षेपणं भविष्यति। पूर्वं जूलै १५ दिनाङ्के प्रातः २.५० वादने विक्षेपणं निश्चितमासीत्। तदा वाहकपेटके यान्त्रिकन्यूनता संदृष्टा इत्यतः विक्षेपणं स्थगितम्। ऐ.एस्.आर्.ओ. संस्थया विकसितेषु पेटकेषु अतिशक्तं पेटकम् जी.एस्.एल्.वी. मार्क् ३ एव चन्द्रयान् -२ वहति।"
https://navavani.org.in/wp/archives/10740,भारतस्य अभिमानम्- चन्द्रयान्-२ भ्रमणपथे।,"श्रीहरिक्कोट्टा- राष्ट्रस्याभिमानभूतः चन्द्रयान्-२ उपग्रहः भूमेः भ्रमणपथमायातः। सोमवासरे मध्याह्ने २.४३ वादने श्रीहरिक्कोट्टायां सतीष् धवान् शून्याकाशकेन्द्रे आसीत् अस्य विक्षेपः।
विक्षेपानन्तरं षोडशे निमेषे चन्द्रयान्-२ विक्षेपयानात् पृथक् जातम्। अनेन विक्षेपः विजयकर इत्यतः शास्त्रज्ञाः आह्लादं प्रकटितवन्तः। चन्द्रयान् -२ उपग्रहस्य प्रयाणम् उचितदिशि एवेति भारतीय-शून्याकाश-गवेषणकेन्द्रस्य अधिकारिभिः सूचितम्।"
https://navavani.org.in/wp/archives/10709,षीला दीक्षित् वर्या दिवंगता।,"नवदिल्ली- दिल्ली मुख्यमन्त्रिचरा तथा दिल्ली प्रदेश् कोण्ग्रेस् अध्यक्षा च श्रीमती षीला दीक्षित् वर्या दिवङ्गता। सा ८१ वयस्का आसीत् हृदयाघातकारणात् दिल्लीस्थे निजीयचिकित्सालये आसीदन्त्यम्।
शनिवासरे प्रातः एव दिल्लीस्थे फोर्टीस् एस्कोर्ट हार्ट् इन्स्टिट्यूट् नामके चिकित्सालये सा प्रवेशिता। सायं ३.५५ वादने अन्त्यमभवदिति बान्धवाः असूचयन्।
वरिष्ठा कोण्ग्रेस् दलनेत्री सा पञ्चमासपर्यन्तं केरले राज्यपालपदवीमलंचकार।
१९९८ तः २०१३ पर्यन्तम् अनुस्यूततया त्रिवारं सा दिल्ली मुख्यमन्त्रिपदम् अलञ्चकार। राजीवगान्धीमन्त्रिपरिषदि अङ्गमासीत्। यु.पी.ए. अध्यक्षया सोणियागान्धीवर्यया सह सुदृढं सौहार्दं सा पर्यपालयत्।
षीला दीक्षितस्य देहवियोगे राष्ट्रपतिः रामनाथकोविन्द्, प्रधानमन्त्री नरेन्द्रमेदी, राहुल् गान्धी, दिल्ली मुख्यमन्त्री अरविन्द् केज्रिवाल् प्रभृतयः अन्वशोचन्।"
https://navavani.org.in/wp/archives/10704,"केरलेषु व्यापिका वृष्टिः, दक्षिणमण्डलेषु शक्ता, इटुक्कीमण्डले मृत्पातश्च।","तिरुवनन्तपुरम्- राज्ये अरुणदक्षताघोषितेषु इटुक्की पत्तनंतिट्टा कोट्टयं मण्डलेषु शक्ता वृष्टिः अनुवर्तते।। इटुक्की स्थले बहुषु प्रान्तेषु मृत्पातः समभवत्। वागमण्-तीक्कोयी मार्गे यातायातः स्थगितः। कोट्टयं ईराट्टुपेट्टायां शक्तया वृष्ट्या मृत्पातः सञ्जातः। पम्पानद्यां जलोपप्लवो जातः शबरिमलायामपि महती वृष्टिरनुभूयते। अतः रात्रियात्रा परित्याज्या इति अधिकारिभिरावेदितम्।
बहुषु मण्डलेषु ह्यस्तने पीतदक्षता प्रख्यापिता। सा अद्यापि अनुवर्तेत। शनिवासरे एरणाकुलं मण्डले पीतरक्तदक्षता सूचिता।"
https://navavani.org.in/wp/archives/10697,कुल्भूषण् जादवाय विहितः मृत्युदण्डः अन्ताराष्ट्रन्यायालयेन स्थगितः।,"नवदिल्ली- कुल्भूषण् जादवाय पाकिस्तानसैनिकन्यायालयेन विहितः मृत्युदण्डः अन्ताराष्ट्रन्यायालयेन स्थगितः। जादवाय मृत्युदण्डविधायकः पाक् सैनिकन्यायालयस्य निर्णयः पुनरालोनीयः तदर्थं कुल्भूषणाय नयतन्त्रसाहाय्यं दातव्यमित्यपि अन्ताराष्ट्रन्यायालयेन विहितः। भारतस्य आवेदनं परिगणय्यैव एष निर्णयः।
       भारतसमयानुसारं 6.30 वादने एव विधिप्रस्तावो जातः। हेग् स्थले पीस् पालस् आख्ये मञ्जे  न्यायाधीशः अब्दुल् खवि अहम्मद् वर्य विधिप्रस्तावः अपठत्।    16 न्यायाधीशानां मञ्जः भारतस्यावेदनम् कट्वालोचितः। तेषु 15 न्यायाधीशाः भारतस्यावेदनम् अङ्गीचक्रुः।
       चारप्रवृत्तिमारोप्यैव कुल्भूषणजादवं पाकिस्तानसैन्यः अग्रहीत्। 2017 एप्रिल् मासे मृत्युदण्डः घोषितश्च। एतद्विरुध्य भारतेन अन्ताराष्ट्रन्यायालये आवेदनं दत्तम्।"
https://navavani.org.in/wp/archives/10682,"‘बालविभूषण सम्मान 2019’ (संस्कृत बालसाहित्य परिषद्, पुद्दुचेरी )","प्रियमित्राणि,
पुद्दुचेरीस्थितस्य श्रीअरविन्द-भारतीय-संस्कृति-केन्द्रस्य(SAFIC) पक्षतः संस्कृतबालसाहित्यस्य संरक्षण-सर्वेक्षण-प्रकाशन-संवर्धनार्थं संस्कृतबालसाहित्यपरिषत् 2014 ईशवीयसंवत्सरस्य अगष्टमासे पञ्चदशदिनाङ्के संघटिता। इदानीं यावत् परिषत्पक्षतः 5 राष्ट्रियसंगोष्ट्यः, 5 वार्षिकोपवेशनानि, 6 शिशुकवितापाठोत्सवाः, बालगोष्ठी, क्रीडागोष्ठी, दशाधिकसंस्कृतप्रकाशनानि च अभवन्। तदा तदा उत्तमकवितालेखकानां प्रोत्साहनार्थं पुरस्काराः प्रदत्ताः। परन्तु संस्कृतबालसाहित्यनिर्मातॄणां प्रोत्साहनाय इतोऽपि कार्यक्रमाः आयोजनीयाः।
बालसाहित्यनिर्माणे सामग्रिकमवदानं विचार्य अस्मात् वर्षात् एकस्मै उत्तमसंस्कृतबालसाहित्यसर्जकाय परिषत्पक्षतः सम्मानना करिष्यते। अतः जुलै-अन्तिमदिनं यावत् प्राप्तानि आवेदनानि विचार्य पुरस्कारः ऋषिवरस्य श्रीअरविन्दस्य जन्मदिवसे (अगस्त-पञ्चदशदिनाङ्के) प्रतिवर्षम् उद्धोष्यते।
ये बालसाहित्यसर्जकाः ‘बालविभूषण’-सम्मानार्थम् आवेदयितुम् इच्छन्ति, ते स्वकीयम् आवक्षचित्रसहितं जीवनवृत्तम्, बालसाहित्यस्य प्रतिद्वयं च संप्रेष्य निम्नसङ्केतेन जुलैमासस्य एकत्रिंशदिनाङ्कं यावत् प्रेषयेयुः।
(Address to send the details: Director, SAFIC, Sri Aurobindo Society, 11, Saint Martin Street, Puducherry – 605001, Email- safic@aurosociety.org)
साभारम् – Samskrita Baalasahitya Parishad"
https://navavani.org.in/wp/archives/10673,चन्द्रयान् – २ विक्षेपणतिथिः परिवर्तिता। परिवर्तिततिथिः पश्चात् उद्घुष्यते।,हरिक्कोट्टा- भारतस्य द्वितीयः चान्द्रदौत्योपग्रहः चन्द्रयान् – २ इत्याख्यः विक्षेपणाय सज्जः अस्ति। अद्य प्रातः विक्षेपणीय आसीदयम्। परन्तु साङ्केतिकन्यूनतया विक्षेपणं पश्चादेव भविष्यति इति भारतीय शून्याकाश गवेषणसंस्थया सूचितम्। विक्षेपणाय ५६ निमेषासु २४ कलासु च अवशिष्टे एव परिवर्तनाय निर्णयः जातः। सोमवासरे प्रातः २.१५ वादने श्रीहरिक्कोट्टायाः सतीष् धवान् शून्याकाशनिलयादेव विक्षेपो निर्णीतः आसीत्। राष्ट्रपतिः रामनाथ कोविन्दप्रभृतयो महान्तः विक्षेपणं साक्षाद्द्रष्टुम् अत्रागताः आसीत्। तदन्तरे जी.एस्.एल्.वी. पेटके साङ्केतिकन्यूनता दृष्टा। अतः तिथिपरिवर्तन् जातम्।
https://navavani.org.in/wp/archives/10668,वागेव सत्यम् – संस्कृतलघुचलचित्रम्।,"नटवरम्प – तृशूर् जनपदस्य नटवरम्प सर्वकारीयोच्चविद्यालयस्य संस्कृतसभा वागेव सत्यम् इति नाम्ना संस्कृतलघुचलचित्रं निर्माति। एषा सत्यनिष्ठस्य भाग्यचिटिकापणिकस्य कथा भवति। कथां, पटकथां, सम्भाषणञ्च अस्य विद्यालयस्य संस्कृताध्यापकः श्री सुरेष् बाबू निरवहत्। श्री षाजू पोट्टकक्ल् मुख्यनिर्देशकः भवति। छायाग्रहणं श्री दिलीप् हरिपुरं निर्वहति। चित्रस्यास्य चित्रीकरणं इरिङ्गालक्कुटायां प्रचलति।"
https://navavani.org.in/wp/archives/10647,*मातृकम्- 2019* पालक्काट् नगरे सुसम्पन्नम्।,"पालक्काट् –  केरलासंस्कृताध्यापक फेडरेषन् संस्थायाः मातृकं 2019 राज्यस्तरीयः वनितासंगमकार्यक्रमः पालक्काट् कर्णकयम्मन् उच्चतरविद्यालये 2019 जूलै 13 दिनाङ्के प्राचलत् ।पालक्काट् जिल्लापञ्चायत्त् सदस्या संस्कृतशिक्षिका श्रीमती श्रीजा महाभागा अध्यक्षपदं अलञ्चकार । पालक्काट् जिल्लापञ्चायत्त् अध्यक्षा Adv (न्यायवदी) के शान्तकुमारी उद्घाटनमकरोत् ।भूतपूर्वः विद्याभारती-देशीयाद्ध्यक्षः पण्डितरत्नं डो पि के माधवन् महोदयः अनुग्रहभाषणमकरोत्। यूत्ओलिंपिक्स् प्रतिभा कुमारि जे विष्णुप्रिय़ा कार्यक्रमे अनुमोदिता ।
     “स्त्रीशाक्तीकरणं संस्कृतं च”इतिविषये पालक्काट् भारतीय विद्यानिकेतन् शिक्षाशास्त्री कलालयस्य प्राचार्या डो पि सि वि रेणुका प्रबन्धं प्रास्तौत्। मध्याह्नसांस्कृतिकसदसि संस्कृतशिक्षिका श्रीमती नीना वारियर् वर्यया अष्टपदी प्रस्तुतीकृता ।समापनसत्रे सि पि सनल् चन्द्रस्य अध्यक्षतायां श्री रमेश् नम्पीशन् महोदयः संघटनासन्देशं दत्तवान् ।
पि.जि. अजित् प्रसाद् , डो सिपि षैलजा , यु कैलास् मणि , वि.के. राजेष् , के के राजेष् ,सुजाता , राधामणि, प्रसन्ना , प्रभृतयः स्वीयानभिमतान् प्रकटितवन्तः ।प्राथमिकस्तरे संस्कृतशिक्षणं कार्यक्षमं कर्तुं , छात्राणां गणनानुसारं शिक्षकनियुक्तिं प्रस्तुतीकृत्य “पठेत् संस्कृतं शिक्षकं दद्यात्” इति मुद्रागीतं उन्नमय्य प्रवृत्ते मेलने 300 अधिकाः संस्कृतशिक्षिका शिक्षकाः भागभाजः अभवन् ।"
https://navavani.org.in/wp/archives/10635,उच्चतरमाध्यमिकस्तरीयेभ्यः कृपाङ्कदानम्- आवेदनपत्रसमर्पणाय एस्.सी.इ.आर्.टी. संस्थां न्ययुङ्क्त।,"तिरुवनन्तपुरम्- उच्चतरमाध्यमिकछात्रेभ्यः कृपाङ्कदानमनुबन्ध्य सर्वकारीयनिर्णयः चतुर्मासाभ्यन्तरे प्रकाशनीयः इति उच्चन्यायालयस्य आदेशानुसारं तेभ्यो कृपाङ्कदानरीतेः परिष्करणसम्बन्धि आवेदनपत्रं समर्पयितुं सर्वकारः राज्य-शैक्षिकानुसन्धानप्रशिक्षणपरिषदं न्ययुङ्क्त। पाठ्येतरप्रवर्तनाय कृपाङ्क‌ः आवश्यक इति सर्वकारस्य मतिः। अतः एतत्सम्बन्धि आवेदनं त्वरितं दातव्यमिति सर्वकारः संस्थामसूचयत्।
     इतरराज्येभ्यः इतरसंस्थाभ्यश्च केरलस्य उत्कर्ष एव शिक्षामण्डले विलसति। पाठ्येतरः सामाजिकश्च व्यवहारः शिक्षाक्षेत्रे अवश्यंभावी। एतेषां निर्वहणार्थं छात्राणाम् अधिकः समयः आवश्यकः। एतस्य समीकरणायैव कृपाङ्कः आयोजितः। इतरेषु राज्येषु कृपाङ्कः पृथक् दीयते। अतः राष्ट्रियतले क्रमनिर्णयाय एष न परिगण्यते। केरलेषु कृपाङ्कः परीक्षाङ्कैः संयोज्य दीयते इत्यतः मत्सरेषु केरलीयछात्राणाम् अधिकं प्रामुख्यं सम्भवतीति बह्यः संस्थाः अभिप्रयन्ति स्म। अत एव तस्याः रीतेः संशोधनधुरां राज्यशैक्षिकानुसन्धानप्रशिक्षणपरिषधि निधाय सर्वकारः आदेशमदात्।"
https://navavani.org.in/wp/archives/10619,संस्कृतदिनसमारोहस्य भागत्वेन अध्यापकानां कृते साहित्यरचनामत्सरः।,"तिरुवनन्तपुरम्- केरल-सार्वजनीनशिक्षाविभागः प्रतिवर्षं संस्कृतसप्ताहमभिलक्ष्य अध्यापकानां कृते संस्कृतसाहित्यरचनाप्रतियोगिताः आयोजयति। कथा, कविता उपन्यासः, समस्यापूरणम् इत्येतेषां रचनामत्सरः  एतावत्पर्यन्तं समायोजितः आसीत्। अस्मिन् वर्षे एतैः मत्सरैः सह पटकथारचनामत्सरः अपि समायोजितो वर्तते। गतवर्षादारभ्य ह्रस्वचलच्चित्रमत्सरः अपि आयोजितः। एतत् अध्यापकैः छात्रैः वा निर्मितं ह्रस्वचलच्चित्रं भवितुमर्हति। अस्मिन् वर्षे एतेषां विषयः इदानीमुद्घोषितः।
विषयाः एवम्-
उपन्यासः     –  नवकेरलम् नवजीवनम्।
कथा           –  इच्छाशक्तिः।
कविता        –  जालकदृश्यम्।
समस्या       –  जनो जलं पातुमहो प्रगच्छति।
    पटकथारचना, ह्रस्वचलच्चित्रम् इत्येतयोः विषयनिबन्धना नास्ति। स्वतन्त्राविष्काराय अवकाशः अस्ति। ह्रस्वचलच्चित्रस्य दैर्घ्यं दशनिमेषतः पञ्चदशनिमेषपर्यन्तं भवितुमर्हति।
     एताः प्रतियोगिताः विद्याभ्यासमण्डलानुसारं समायोज्य प्रथम-द्वितीय-तृतीयस्थानं प्राप्ताः रचनाः एव राज्यस्तरीयप्रतियोगितार्थं प्रेषणीयाः। एताः रचनाः शिक्षामण्डलाधिकारिणः साक्ष्यपत्रेणसाकं पत्रालयद्वारा प्रेषणीयाः। सङ्केतः एवम्-
 डो. टी.डी. सुनीतीदेवी,
विशिष्टाधिकारिणी (संस्कृतम्),
सार्वजनीन-शिक्षानिदेशकस्य कार्यालयम्,
जगती, तिरुवनन्तपुरम्।
2019 आगस्त् मासस्य दशमदिनाङ्कः एव रचनास्वीकारस्य अन्तिमतिथिः। एतदनन्तरं प्राप्यमानाः रचनाः प्रतियोगितायै न परिगण्यन्ते। एतत् सार्वजनीनशिक्षाविभागस्य पी.एल्.2/18303/2019/डी.जी.इ. परिपत्रानुसारं विज्ञापितं भवति।"
https://navavani.org.in/wp/archives/10614,केरले प्राथमिकशिक्षायाः घटनापरिवर्तनाय उच्चन्यायालयस्य आदेशः।,"तिरुवनन्तपुरम्- केरले प्रापम्भिकशिक्षायाः घटना केन्द्रीय-शिक्षाधिकारनियमानुसारेण पर्वर्तनीयमिति उच्चन्यायालयस्य आदेशः। धनादत्तनिजीयविद्यालयप्रबन्धकसमितेः आवेदनम् अभिलक्ष्यैव न्यायालयविधिः।
     अधुना केरल शिक्षा नियमानुसारमेव विद्यालयानां घटना वर्तते। तदनुसारं प्रथमकक्ष्यातः चतुर्थकक्ष्यापर्यन्तं प्रारम्भशिक्षा, पञ्चतः सप्तमपर्यन्तं माध्यमिकशिक्षा, अष्टमतः दशमपर्यन्तं उच्चविद्यालयश्च।
     केन्द्रिय-शिक्षाधिकारनियमानुसारं प्रथमतः पञचमकक्ष्यापर्यन्तं प्रारम्भघट्टः षष्ठतः अष्टमपर्यन्तं माध्यमिकघट्टश्च भवति। एतदेव उच्चन्यायालयेन आदिष्टम्।"
https://navavani.org.in/wp/archives/10590,केन्द्रसर्वकारेण परिगृहीतेषु पञ्चसु ग्रामेषु त्रिशूर् मण्डलस्थः अटाट् ग्रामःअपि वर्तते।,"तृशूर्- केन्द्रीय मानवशेषीसंसाधनमन्त्रालयस्य निर्देशानुसारं राष्ट्रिय-संस्कृत-संस्थानेन पञ्च ग्रामाः परिगृहीताः। तेषु तृशूर् मण्डलस्थः अटाट् ग्रामोप्यस्ति। अनेन राष्ट्रियतले अटाट् ग्रामस्य प्रशस्तिः भृशं वर्धते।
राष्ट्रिय-संस्कृत-संस्थानम् एका कल्पितसर्वकलाशाला भवति। संस्कृस्य प्रचारमभिलक्ष्यैव एषः परिग्रहः।
संस्थानस्यास्य प्रान्तीयपरिसरः अटाट् समीपस्थे पुरनाट्टुकरा ग्रामे प्रवर्तमानः वर्तते। पी.टी. कुर्याक्कोस् नामकेन संस्कृतपण्डितैन पावरट्टी ग्रामे संस्थापितः संस्कृतविद्यालय एव अधुना पल्लवितः कुसुमितश्च सन् पुरनाट्टिकरायां विलसति
जातिधर्मभेदं विना सर्वेषां संस्कृताध्ययनं लक्ष्यीकृत्य १९०९ तमे वर्षे स्वस्य गृहे साहित्यदीपिका संस्कृतविद्यालयः पुनः पावरट्टीमध्ये प्रवर्तनं व्यापयन् स्थितः अभवत्। पुनः सर्वकारेण अङ्गीकृतः अयं केन्द्रिय-संस्कृतविद्यालयनाम्ना प्रथितः। पुनः राष्ट्रिय-संस्कृत-संस्थानस्य प्रान्तीयपरिसरत्वेन अधुना प्रवर्तते।
अनेन परिग्रहेण संस्कृतग्रामः इति पदव्याम् अटाट् ग्रामः विख्यातो भविता।"
https://navavani.org.in/wp/archives/10581,पाठपुस्तके द्रुतप्रतिस्पन्दकूटसंख्यारीतिः आविष्करोति।,तिरुवनन्तपुरम्- राज्ये ऐदम्प्राथम्येन विद्यालयीयपाठपुस्तकानि पठितुं द्रष्टुं श्रोतुं च सौविध्यमाविष्करोति शिक्षाविभागः। एतदर्थं द्रुतप्रतिसपन्दगूढसंख्या रीतिः पाठपुस्तकेषु आयोजिता। भारते राज्यान्तरे इतः पर्यन्तं एतादृशी रीतिः न आविष्कृता इति शिक्षामन्त्री रवीन्द्रनाथवर्यः अवदत्। एकस्य पेशलदूरवाण्याः साहाय्येन द्रुतप्रतिस्पन्दसंख्यां प्रमाणीकृत्य दृश्यानि कक्ष्यायां पेशलफलके सूचयितुं शक्यते। अनेन अमूर्तस्यापि भावस्य मूर्तरूपेण अवतारणं शक्यं स्यात्।
https://navavani.org.in/wp/archives/10578,स्वच्छ भारत् अभियानस्य नाम सुन्दर भारत् इति परिवर्तयति।,"नवदिल्ली-  स्वच्छभारत्, बेठी बच्चावो, बेठी पठावो प्रभृत्यः प्रथम-मोदीसर्कारस्य योजनाः सुन्दर भारत्, बद्लाव इत्यादिनामभिः प्रसिद्धाः भविष्यन्तीति आर्थिकसर्वेक्षणं सूचयति। जनानामे आर्थिकनिर्णयान् मनःशास्त्रतले वैकारिकतलले सास्कतिकतले च स्थित्वा पठनविधेयान् करोतीति कारणेनैव नामपरिवर्तनम्। त्वरितगतिरूपिणे आर्थिकप्रगतये चीनाराष्ट्रम् पूर्णतया मातकां कर्तुमपि सर्वेक्षणं उपदिशति।
     पौराणिकभारते स्त्रियः बहुमानिताः इति गार्गि मैत्रेयीप्रभतीः उदाहत्य सर्वेक्षणं वदति। लिङ्गसमत्वाय नूतनं मानदण्डं सविशदं विवृणुत, तत्स्थिरीकरणार्थं श्रद्धां कुरुत अनुस्यूतं तत् प्रयोगमानय इत्येव अस्य दौत्यस्य  लक्ष्यम्"
https://navavani.org.in/wp/archives/10568,"रत्नगिरिमण्डले जलबन्धभङ्गेन 22 जनाः तिरोभूताः, 12 गृहाणि वाहितानि।","मुम्बै- महाराष्ट्राराज्ये रत्नगिरि मण्डले तिवारि जलबन्धः भग्नः अभवत्। अस्यां दुर्घटनायां 12 गृहाणि आप्लावितानि। 22 जनाः तिरोभूताश्च। तिरोभूतेषु द्वयोः मृतदेहो लब्धः। राष्ट्रिय-दूरन्तनिवारणसेना दुरन्तमेखलां प्रस्थिता।
     प्रलयसमानः अन्तरिक्षो भवति रत्नगिर्याम्। कुजवासरे रात्रौ दशवादने अतिशक्ता वृष्टिरजायत। तदानीमेव जलबन्धभङ्गः अजायत। जलबन्धस्थो जलौघः समीपस्थान् ग्रामान् आप्लावितः। रत्नगिरिमण्डले चिप्लुन् तालूख् मेखलायामेव 12 गृहाणि प्रवाहितानि अभवन्। कुजवासरे प्रातः एव जलबन्धे छिद्रः अदृश्यत। तदानीं यूक्तो जाग्रता निर्देषः जनेभ्यो न दत्तः।
     गतेषु पञ्चसु दिनेषु महाराष्ट्रा राज्ये   घोरा वृष्टिरजायत। अनेन महान् नष्टोपि राज्ये समजायत।"
https://navavani.org.in/wp/archives/10556,केरलीयरथ्यासु १० लक्षं ई यानानि प्रस्थास्यन्ति।,"कोच्ची- पारिस्थितिकसंरक्षणं लक्ष्यीकृत्य केरलीयासु रथ्यासु १० लक्षं वैद्यतयानानां सेवनमायोजयितुं सर्वकारः निरणयत्। आगामिनि वर्षद्वयाभ्यन्तरे एतानि यानानि रथ्यासु विलसिष्यतीति मुख्यमन्त्री पिणरायि विजयन् वर्यः अब्रवीत्।
एरणाकुलं बोल्गाट्टीमन्दिरे आरब्धस्य इवोल्व् आख्यस्य केरल ई मोबिलिट्टि समारोहस्य उद्घाटनं विधास्यन् भाषमाणः आसीत् स। द्विलक्षं द्विचक्रिकायानानि ५०००० त्रिचक्रिकायानानि १००० वस्तुवाहकयानानि ३००० बस्यानानी १०० जलयानानी च अस्मिन्नन्तर्भवन्ति।
राज्ये वैद्युतवाहनमेखला अपि परिगणनायामस्ति। मून्नार्. कोवलं,बेक्कल् इत्यादीनि विनोदसञ्चारकेन्द्राणि तथा सचीवालयं, टेक्नोपार्क् इन्फोपार्क् इत्यादीनि च केन्द्रीकृत्य प्रथमघट्टे वैद्युतयानानि चालयिष्यन्ति।"
https://navavani.org.in/wp/archives/10538,सार्वजनीनविद्यालयेषु मध्याह्नभोजने फलवर्गाणामपि स्थानम्।,"तिरुवनन्तपुरम्- विद्यालयेषु मध्याह्नभोजनेन सह फलवर्गमपि दातुं सर्वकारः निरणयत्। प्रथमतः अष्टमपर्यन्तं कक्ष्यासु अध्ययनं कुर्वन्तः सार्वजनीनविद्यालयस्थाः २८ लक्षं छात्राः अस्य गुणभोक्तारः भविष्यन्ति। एतदर्थं समग्रा योजना सार्वजनीन-शिक्षानिदेशालयेन समर्पिता।
     अधुना विद्यालयेषु ओदनेन सह मुद्गवर्गाः शाकानि च उपयुज्य क्वथितम् ददाति। अपि च प्रतिवारं दिनद्वयं क्षीरम् अण्डं च ददाति। एतदतिरिच्यैव अधुना फलवर्गस्यापि स्थानमलभत। अनेन केरलं छात्रेभ्यः क्षीरं फलं च ददत् राष्ट्रस्थं एकमेव राज्यं भविता।
     सार्वजनीनवि्यालयेषु प्रतिछात्रं सप्ताहे दिनद्वयं दशरूप्यकमूल्यानि फलानि आयोजयेत् इति निर्देशः। फलेषु विषरहितं कदलीफलम्, आम्रं कर्कटी आमलकी च अन्तर्भवन्ति।"
https://navavani.org.in/wp/archives/10531,मैक् पोम्पियो नरेन्द्रमोदिना सह साक्षात्कारं कृतवान्,"नवदिल्ली-  अमेरिका विदेशकार्यसचिवः मैक् पोम्पियोवर्यः नवदिल्लयां प्र्धानमन्त्रिणा नरेन्द्रमोदीवर्येण साकं साक्षात्सम्भाषणं कृतवान्। प्रधानमन्त्रिपदे द्वितीयवारमागतं नरेन्द्रमोदिनं पोम्पियो अभ्यनन्दयत्। इतरे तन्त्रप्रधानविषयाः चर्चायां नागताः।
     राष्ट्रिय-सुरक्षा उपदेष्टा अजित् डोवल्, विदेशकार्यमन्त्री एस्. जयकुमार् इत्येताभ्यां साकमपि पोम्पियोवर्यः साक्षात्सम्भाषणं करिष्यति। भारतसन्दर्शनं समाप्य गुरुवासरे सायं पोम्पियोवर्यः प्रतिनिवर्तिष्यते।"
https://navavani.org.in/wp/archives/10516,पुस्तकानां स्यूतानां च भारं विना पठनं मधुरम्- राज्यस्थः स्यूतमुक्तविद्यालयो भवति तरियोट् एस्.ए.एल्.पी. विद्यालयः,"वयनाट्-  पाठपुस्तकानां स्यूतानां च भारं विना छात्राणां अध्ययनं मधुरं करोति वयनाट् तरियोट् देशस्थः सेर्विन्ड्या आदिवासी लोवर् प्रैमरी विद्यालयः। अत्र अद्येतारः रिक्तहस्ताः विद्यालयमागन्तुं प्रभवन्ति। स्यूतं तस्मिन् पाठपुस्तकानि च न वोढव्यानि। राज्यस्थः प्रथमः स्यूतमुक्तविद्यालयो भवत्ययम्।
     अस्याः पद्धतेः प्रथमसोपाने शिक्षकाणां रक्षाकर्तृ़णां च परिश्रमफलेन सर्वेभ्यः छात्रेभ्यः पाठपुस्तकानां युतकं अदात्। तयोः एकं विद्यालये अपरं गृहे च संरक्षति। द्वयोरेकं गतवर्षीयं पाठपुस्तकं भवति यत् पूर्विकेभ्यः छात्रेभ्यः सञ्चितं वर्तते। तद्वत् पठनोपकरणानां पेटिका मध्याह्नभोजनार्थं पात्राणि टिप्पणीपुस्तकादीनि च संरक्षितुं प्रतिवर्गं पृथक् निधानिकाः अपि सज्जीकृताः।
    प्राक्प्राथमिककक्ष्यातः चतुर्थवर्गं यावत् छात्रेषु 45 प्रतिशतं छात्राः गिरिवर्गजनजातीयाः सन्ति।  वयनाट् मण्डले छात्रगलनमुक्तो विद्यालयः अयम्। गतवर्षे बहुवारं गवेषणादिकं विधायैव एतादृशो निर्णयः विद्यालयाधिकृतैः स्वीकृतो वर्तते। विदेशराष्ट्राणां विद्यालयेषु पठनरीतिं साक्षाद्द्रष्टुम् अवसरः सञ्जातः, तदनन्तरमेव एतादृशम् आशयमधिकृत्य चिन्तिता इति प्रथमाध्यापिका अवदत्।"
https://navavani.org.in/wp/archives/10501,"राजस्थाने बृहद्वितानशालायाः भञ्जनेन १४ जनाः मृताः, बहवश्च रुग्णाः।","जयपुरम्- राजस्थाने बार्मर् स्थले बहती वितानशाला प्रभञ्ज्य पतिता। अनेन १४ जनाः मृताः अपघाते बहवो रुग्णाश्च सञ्जाता। रविवासरे मध्याह्नकाले आसीदपघातः।
बार्मरस्थे राणी बाट्टियानि मन्दिरे एकस्मिन् समारोहाभ्यन्तरे तत्समारोहस्य कृते निर्मिता शाला घोरवृष्ट्या वातेन च भूमावपतत्। अपघाते रुग्णानामवस्था गुरुतरा अस्ति। एते बलोत्रायां जोद्पुरे च चिकित्सालयं नीताः।
अपघातवार्तां श्रुत्वा वरिष्ठाः कर्मचारिणः जनप्रतिनिधयश्च तत्रागताः । तेषां नेतृत्वे रक्षाप्रवर्तनानि प्रचलन्ति।
अपघाते प्रधानमन्त्री अनुशोचनसन्देशं प्रैषयत्। रुग्णाः झटित्येव सुखं प्राप्नुयुः इति स आशशंस।"
https://navavani.org.in/wp/archives/10482,योगविद्या साधारणजनान् प्रति प्रापणमेव लक्ष्यम्- प्रधानमन्त्री,"राञ्ची- योगविद्यां साधारणजनान् प्रापयतु इति लक्ष्येणैव सर्वकारः प्रवर्तते इति प्रधानमन्त्री नरेन्द्रमोदीवर्यः प्रावोचत्। राञ्च्यां प्रभात् तारा स्थले आयोजिते योगदिनाचरणसमारोहे भाषमाणः आसीत् सः। आरोग्याय मनःप्रसादाय च योगविद्या अत्यन्तमुपकरोतीति स अभिप्रैति स्म।
आधुनिकयोगविद्या नगरमनुव्याप्य तिष्ठति। तां ततः ग्रामान् प्रति प्रापणमेव लक्ष्यमित्यपि स न्यगादीत्। साधारणजनान् तथा आदिवासिजनजातिजनान् च प्रति योगविद्या प्रापणीया। तेषां दैनन्दिनजीवनस्य भागत्वेन योगविद्यां परिवर्तयेत। यतो हि ते एव रोगेण अत्यधिकं दूयमानाः भवन्ति।
अद्य विश्वस्य विभिन्नेषु प्रान्तेषु अन्ताराष्ट्रयोगगिनं समुचितत्वेन आचर्यते। तेभ्यः प्रधानमन्त्री आशंसामार्पयत्।"
https://navavani.org.in/wp/archives/10473,जलशोषः- चेन्नै नगरे विद्यालयान् पिधातुं निर्णयः।,"चेन्नै – चेन्नै ताम्बरं स्थले निजीयविद्यालयाः किञ्चित्कालं पिहिताः भवेयुः। जलक्षामस्य रूक्षतां परिगणय्य मधुरा काञ्चीपुरम् इत्यादिषु स्थलेषु  विद्यालयानां प्रवर्तनसमयः मध्याह्नं यावत् परिमिताः आसन्ः पानीयजलस्य दौर्लभ्यम् अतिक्रान्तुं मेखलानुसारं जलवितरणं कार्यक्षमं कर्तुं च सर्वकारः निरणयत्। निजीय-जलसम्भारवाहनानि अधिकशुल्कं स्वीकुर्वन्तीति आवेदनमभिलक्ष्य परिहारार्थं पृथक् समितिं न्ययोजयत्। जलशोषेण दूयमाने तमिल् नाटु राज्ये एकसप्ताहाभ्यन्तरे वृष्टिः भविता इति पर्यावरणनिरीक्षणकेन्द्रं वदति।
     उत्तरतमिल्नाटु राज्ये उष्णवातस्यापि साध्यतां प्रवक्ति।  जनैः जाग्रद्भिः भाव्यमिति सर्वकाराः असूचयन्। आगामिनि दिनद्वये तमिल्नाटु राज्ये तापमानं षट् डिग्रि सेल्ष्यस् अधिकं उन्नतौ भविष्यति इति निरीक्षणमप्यस्ति।"
https://navavani.org.in/wp/archives/10442,"कलाकेरलस्य महान् नष्टः, वाद्यचक्रवर्तेः आदराञ्जलयः।","अन्नमनट परमेश्वरमारार्
मध्यकेरले कलाग्रामेषु प्रमुखस्थाने अस्ति अन्नमनटा। तत्र पटिञ्जारे मारात् भवने पारुक्कुट्टिमारास्यार् तोट्टुपुरत् रामन् नायर् दम्पत्योः पुत्रत्वेन १९५२ ऋषभमासे विशाखं नक्षत्रे परमेश्वरमारार् भूजातो अभवत्। अन्नमनट वरिष्ठपरमेश्वरनमारारं कुषूर् नारायणमारार् प्रभृतीनां तिमिलवादकानां चालक्कुटि नम्पीशन् कोलमङ्गलत् नारायणन् नायर् इति मद्दळवादकयोः प्रमाणस्थे पञ्चवाद्ये एव तस्य प्रथमपरिश्रमः आसीत्।
१९७१ वर्षे केरलकलामण्डले अध्यापकः अभवत्। प्रसिद्धाना सहवर्तित्वं तं प्रसिद्धं वाद्यकलाकारमकारयत्ष
केरलस्थेषु प्रसिद्धेषु मन्दिरेषु तस्य पञ्चवाद्यवादनमभवत्। विदेशेष्वपि स पञ्चवाद्यं अवातरत्।"
https://navavani.org.in/wp/archives/10439,राज्ये आगामिनि अध्ययनवर्षे मुक्तविश्वविद्यालयः प्रवर्तनमारभते-उन्नतशिक्षामन्त्री।,"तिरुवनन्तपुरम्- केरलराज्ये आगामिनः अध्ययनवर्षादारभ्यः मुक्तविश्वमिद्यालयः प्रवर्तनसज्जो भविता इति अन्नतशिक्षाविभागमन्त्री के.टी. जलील् वर्यः अवदत्। राज्यस्थेषु विश्वविद्यालयेषु विदूरविद्याभ्यासार्थं पञ्जीकरणम् अस्मिन्वर्षमात्रमिति परिमितं भविष्यति इत्यपि सोवदत्। वृत्यधिष्ठित-वृत्तिनैपुणयविकासपाठ्यपद्धतेः एव मुक्तविश्वविद्यालये प्राधान्येन भविष्यतीत्यपि मन्त्री अवदत्।
     मुक्तविश्वविद्यालयमधिकृत्य पठनं कृतवान् प्रोफ. जे प्रभाष्वर्यः  सूचनीपत्रं सर्वकाराय अदात्। सूचनापत्रानुसारं विश्वविद्यालयस्थापनार्थं प्रवर्तनानि अचिरादेव आरभ्यतेणमारद्भ्यते।
     अधुना केरल,कालिक्कट्, कण्णुर् विश्ववीद्यालयेषु 93155 छात्राः वीदूरविद्याभ्यासार्थं, महात्मागान्धी विश्वविद्यालये 25488 छात्राः निजीयरूपेण च नाम पञ्जीकृताः सन्ति। आगामिनि अध्ययनवर्षे एतादृशान् मुक्तविश्वविद्यालयस्य भागं कारयिष्यति।"
https://navavani.org.in/wp/archives/10426,केरला एक्स्प्रस् इति रेल्याने अत्युष्णेन चत्वारो मृतः। भौतिकदेहानि अद्य स्वदेशं प्रापयिष्यति।,"दिल्ली- केरल एक्स्प्रस् इति रेल्याने ह्यः चत्वारो मृतः। अत्युष्णेनैव एषा घटना सञ्जातेति सङ्घेष्वेकः न्यवेदयत्। अत्युष्णम् असहमानाः अस्वस्थाः जाताः, एतदेव मरणकारणमिति संघाङ्गः कोषिक्कोट् देशीया रुग्मिणी अवदत्। आग्रातः प्रस्थानात् परम् अर्धहोराभ्यन्तरे ते अस्वस्थाः जाताः।
वरिष्ठाः अत्यधिकम् अस्वस्थतां प्राकटयन्। अतःरेल्वे अधिकारिणं न्यवेदयन्। ततः झान्सीं प्राप्य अस्वस्थान् चिकित्सालयं प्रावेशयत्।
मृतानां चतुर्णां भौतिकदेहानि अद्य तेषां देशं प्रापयिष्यति। ऊट्टी देशीययोः द्वयोः देहे विमानद्वारा कोयम्पत्तूर् प्रापयिष्यति च।"
https://navavani.org.in/wp/archives/10415,ज्ञानपीठजेता गिरीष् कर्णाट् वर्यः दिवंगतः।,"बंगलूरु- विख्यातः साहित्यकारः ज्ञानपीठजेता च गिरीष् कर्णाट् वर्यः दिवङ्गतः। स ८१ वयस्कः आसीत्। बङ्गलूरुस्थे स्वकीये गृहे सोमवासरे प्रातः आसीदन्त्यम्। वार्धक्यसहजेन आमयेन बहुकालं चिकित्सायामासीत्।
     १९८८-९३ कालघट्टे केन्द्रीय साहित्य अक्कादम्याः अध्यक्षः आसीत्। पद्मश्री पद्मभूषण् पुरस्काराभ्यामपि स बहुमानितः। कर्णाटक-राज्य-नाटक अकादम्याः अध्यक्षपदवीमपि अनेन अलङ्कृतः। पुरोगमन-राजनैतिकता तस्य रचनायां प्रतिफलितः आसीत्।
     १९३८ मेय १९ तमे दिनाङ्के महाराष्ट्रराज्ये मथेरान् स्थले स भूजातः। आङ्गल-मराठी भाषयोः शिक्षां प्राप्तोपि स कन्नटभाषायां मुख्यतया साहित्यरचनामकरोत्।
     संस्कार इति कन्नटचलचित्रार्थं पटकथा अनेन रचिता। तस्मिन् चित्रे नायकश्चासीदयम्। वंशवृक्ष इति चलचित्रस्य निदेशकोप्यासीदयम्।"
https://navavani.org.in/wp/archives/10396,गुरुवायुपुरमन्दिरदर्शनार्थं प्रधानमन्त्री नरेन्द्रमोदीवर्यः केरलानागच्छत्।,"कोच्ची- गुरुपवनपुरमन्दिरे दर्शनं विधातुं प्रधानमन्त्री नरेन्द्रमोदीवर्यः कोच्चीनगरं प्राप्तः। शुक्रवासरे रात्रौ सार्धैकादशवादने व्योवसेनाविमानपत्तनं प्राप्तं प्रधानमन्त्रिणं मुख्यसचिवः टोम् जोस्, आरक्षिजलाध्यक्षः लोकनाथ बह्रा, कोच्ची महानगराझ्यक्षा सौमिनी जेयिन्, एरणाकुलं मण्डलाध्यक्षः मुहम्मद् वै सफीरुल्ला प्रभृतयः त्रिंशदधिकाः जनाः प्रत्युज्जग्मुः
     रथ्यासञ्चारेण एरणाकुलम् अतिथिमन्दिरं प्राप्तः मोदीवर्यः शनिवीसरे प्रातः 8.45 वादने  गुरुपवनपुरं प्रस्थास्यति। गुरुवायूर् श्रीकृष्णकलालयस्थे क्रीडाङ्गणे 9.45 वादने उदग्रयानद्वारा प्राप्य स 10 वादने देवस्थानस्य श्रीवत्सं अतिथिमन्दिरे विश्रमानन्तरं मन्दिरदर्शनं विधास्यति। अनन्तरं तत्र कलाशालाक्रीडाङ्रणे आयोज्यमाने सामान्याधिवेशने भागं गृहीष्यति। मध्याह्नानन्तरं दिल्लिं प्रति प्रस्थास्यति च। प्रथानमन्त्रिणः सन्दर्शनमभिलक्ष्य कोच्यां गुरुवायुपुरे च अतिशक्ता शुरक्षा आयोजिता।"
https://navavani.org.in/wp/archives/10393,"केरलेषु प्रावृट्कालः आरब्धः. महावृष्टेः साध्यता, त्रिषु मण्डलेषु अरुणदक्षता घोषिता।","तिरुवनन्तपुरम्- केरलराज्ये प्रावृट्कालः श्वः आरभेत। कुजवासरपर्यन्तं महती  वृष्टिः भविष्यतीति पर्यावरणनिरीक्षणकेन्द्रं सूचयति। वृष्टिः शक्तिमापद्येत इत्यतः आगामिनि सप्ताहे दिनत्रयं विविधेषु मण्डलेषु अरुणदक्षता घोषिता।
     सोमवासरे तृशूर् मण्डले कुजवासरे मलप्पुरं कोषिक्कोट् मण्डलयोः च अरुणदक्षता घोषिता। आरबसागरे रूपमापन्नं न्युनमर्दं रविवासरावधि शक्तिं प्राप्य केरलकर्णाटकतीरे उत्तरपश्चिमदिशं प्रति सञ्चरेत् इति पर्यावरणनिरीक्षणविभागः सूचयति।"
https://navavani.org.in/wp/archives/10382,निदाघविरामानन्तरं राज्यस्थाः विद्यालयाः श्वः प्रवर्तनसज्जाः भवन्ति।,"तिरुवनन्तपुरम्- द्विमासावधिकस्य विरामस्य पश्चात् राज्यस्थाः विद्यालयाः श्वः प्रवर्तनसज्जाः भवन्ति। प्रथमतः द्वादशपर्यन्तं वर्गाः एकस्मिन्नेव दिवसे समारभ्यन्ते इति विशेषः अस्मिन् वर्षे अस्ति।
     37 लक्षं छात्राः श्वः विद्यालयं प्रविशन्ति। सर्वकारीय-धनादत्त-निजीयविद्यालयेषु प्रथमकक्ष्यायां 360000 छात्राःअस्मिन् वर्षे प्रविष्टाः। प्रथमतः द्वादशपर्यन्तं वर्गेषु छात्राः एकस्मिन्नेव दिने विद्यालयं प्रविशति इत्यतः शिक्षाविभागः विपुलं सज्जीकरणं समायोजयत्। राज्यस्थेषु 1500 विद्यालयेषु आधारसुविधाविकासः सर्वकारेण आयोजितः।
     अद्य परिस्थितिदिनमस्ति। विद्यालयानां विराम इत्यतः विद्यालयेषु परिस्थितिदिनाचरणं श्वः भविष्यति। वृक्षरोपणादयः बहवः कार्यक्रमाः परिस्थितिदिनस्य भागत्वेन विद्यालयेषु आयोज्यन्ते।"
https://navavani.org.in/wp/archives/10375,"केरले पुनरपि निपा विषाणुसन्देहः, चिकित्सायां प्रविष्टस्य यूनः रक्तबिन्दूपरिशोधनफलम् अद्य लभेत।","कोच्ची- निपा विषाणुं सन्दिह्य चिकित्सार्थं प्रविष्टस्य यूनः रक्तबिन्दून् परीक्ष्य फलम् अद्य लभेत। पूणै विषाणुपठनसंस्थायामेव परिशोधनार्थं प्रेषितः। यदि निपा स्थिरीक्रियते तर्हि प्रतिरोधप्रवर्तनानि ऊर्जितरूपेण आयोजयिष्यति।
     परिशोधनफलं यत्किमपि भवतु प्रतिरोधप्रवर्तनानि समग्रतया आयोजनीयानि इति स्वास्थ्यमन्त्री कर्मकरेभ्यो निर्देशमदात्। रोगग्रस्तेन सह सम्पर्के स्थितान् ८६ जनान् अनुस्यूतम् निरीक्षते। तदर्थं सज्जीकरणानि सम्पूर्णानि इति कलमश्शेरि वैद्यकीयकलालये अवलोकनाधिवेशनानन्तरं मन्त्री न्यगादीत्। एतदर्थं कलालये/स्मिन् नियन्त्रणकेन्द्रं प्रवर्तनमारब्धम्। दूरवाणीक्रमाङ्कः १०७७, १०५६."
https://navavani.org.in/wp/archives/10360,इरान् राष्ट्रेण सह निरुपाधिकचर्चायै सन्नद्धः – पोम्पियो।,"स्विट्सर्लन्ट्-  उपाधिं विना इरानेन सह चर्चायै अमेरिका राष्ट्रं सन्नद्धमिति अमेरिका-राज्यसचिवः मैक् पोम्पियो वर्यः अवदत्। इरानं विरुद्ध्य सम्मर्दकार्यक्रमाः अनुवर्तिष्यन्ते इत्यपि स अवादीत्।
     स्विस् विदेशकार्यमन्त्रिणा इग्नासियो कासिस् वर्येण सह चर्चायै एव पोम्पियो स्विट्सर्लन्ट् देशं प्राप्तः। इरान् सम्बन्धी अमेरिकानैतिकता स्विट्सर्लन्टेन प्रतिनिधीक्रियते। इरानेन सह यु.एस्. राष्ट्रस्य वर्षान् यावत् नयतन्त्रबन्धः नास्ति। अतः उपाधिं विना चर्चां कर्तु् सन्नद्ध इति कासिसेन सह पत्रकारमेलने पोम्पियो अवदत्।
     एतस्मिन्नन्तरे  आरबसागरे वर्तमानाः अमेरिकायाः नाविकपोताः इरानस्य प्रक्षेपास्त्रपरिधौ वर्तते, यदि सङ्घर्षः वर्तेत तर्हि तैलस्य मूल्यं प्रतिबारल् शतडोलर् अतिक्राम्येत इति इरानस्य परमोन्नतनेतुः आयत्तुल्ला खोमेनी वर्यस्य सैनिकोपदेष्टा यह्या रहीं सफावी सूचनामदात्।"
https://navavani.org.in/wp/archives/10338,केन्द्रसर्वकारेण नूतनः शिक्षानयः रूपवत्कृतः।,"नवदिल्ली- राष्ट्रे विद्यालयीयशिक्षायां घटनापरं परिवर्तनं सूचयित्वा नूतनविद्याभ्यासनयस्य सङ्कल्पः रूपवत्कृतः। अधुना अनुवर्तमानः १०+२ इति रीतिः ५+ ३+ ३ +४ परिवर्तिष्यते। ऐ.एस्.आर्.ओ. संस्थायाः भूतपूर्वाध्यक्षस्य कस्तूरि रंगन् वर्यस्य नेतृत्वे आयोजिता समितिरेव नूतनः शिक्षानयः कट्वालोचितः।
     कोत्तारी आयोगस्य सूचनानुसारं १९६८ तमे वर्षे १०+२ इति रीतिः आविष्कृता। प्रथमतः द्वादशपर्यन्तं वर्गान् विविधघट्टरूपेण सङ्कल्प्यैव एषा रीतिः आविष्कृता। १-५ प्राथमिकः, ६-८ उन्नतप्राथमिकः, ९-१० माध्यमिकः, ११-१२ उच्चतरमाध्यमिकः इत्येवं रूपेणास्ति अधुनातनः सङ्कल्पः।
     नूतने नये उच्चमाध्यमिकः इति स्तरः न परिगण्यते। ३तः १८ वयःपर्यन्तं छात्राणां प्रगतेः चत्वारः घट्टः सङ्कल्पितः। तदनुसारं पाठ्यपद्धतिरपि सूचिता। वयसां क्रमः एवम्- ३-८, ८-११, ११-१४,  १४-१८इति। अनेन प्राक्-प्राथमिकशिक्षा अपि विद्यालयीयशिक्षायाः भागः भविष्यति।
     ३-८ वयस्कानां कृते प्राक्-प्राथमिकः प्रथमद्वितीयवर्गौ च। एषः प्रथमघट्टः। द्वितीयघट्टे ३,४,५ वर्गाः अन्तर्भवति। एषः पश्चात् प्राथमिकः(Later Primary) इत्युच्यते। ६,७,८ वर्गाः तृतीयघट्टः। एषः उच्चप्राथमिकः(Higher Primary)  इत्युच्यते। ९,१०,११,१२ वर्गान् अन्तर्भाव्य चतुर्थः घट्टः। अयं माध्यमिकः(Secondary) इत्युच्यते।
     माध्यमिकस्तरान् सेमस्टर् रूपेण विभक्तुमपि निर्देशाः सन्ति। प्रतिसेमस्टर् पञ्च वा षट् वा विषयान् चेतुमवकाशः अस्ति। केचन अवश्यविषयाः केचन च ऐच्छिकविषयाः भविष्यन्ति। सर्वेषु वर्गेषु छात्राणाम् इच्छानुसारं संस्कृतं पठितुम् अवसरः अस्ति।
     २०१७ तमे वर्षे एव कस्तूरिरंगन् वर्यस्य नेतृत्वे आयोगः नियुक्तः।"
https://navavani.org.in/wp/archives/10331,द्वितीयः नरेन्द्रमोदीसर्वकारः अद्य अधिकारं गृहीष्यति।,"नवदिल्ली – नरेन्द्रमोदीवर्यस्य नेतृत्वे द्वितीयं मन्त्रिमणडलम् अद्य सायं सप्तवादने शपथं गृहीत्वा अथिकारम् आवहति। सायं सप्तवादने दिल्ल्यां राष्ट्रपतिभवने एव समारोहः।
     दिल्ल्यां भ.ज.पा दलस्य राष्ट्रियाध्यक्षः अमित् षा वर्येण सह नियुक्तप्रधानमन्त्री नरेन्द्रमोदी चर्चामायोजयत्। बृहती चर्चा समापन्ना। चर्चायाः अनन्तरं मन्त्रिणां पट्टिका समायोज्ता। राजनाथ सिंह्, स्मृति इरानी, निर्मला सीतारामन्, प्रकाश् जावदेकर्, रविशङ्कर् प्रसाद्, नरेन्द्रसिंह् तोमार्, अजुन् मेखवाल् इत्येते अस्मिन् मन्त्रिमण्डले अपि  अनुवर्तेत। एते मोदिना सहैव शपथं गृहीष्यन्ति।
     राष्ट्रपतिभवने इतःपर्यन्तमायोजितेषु शपथसमारोहेषु बृहत्तमं भविष्यत्ययं समारोहः। समारोहे 6500 अधिकाः जनाः भागं भजिष्यन्ते। धनमन्त्री अरुण् जेय्टिलीवर्यः स्वास्थ्यहेतोः मन्त्रिमण्डले न भविष्यति। एतत् संसूच्य स प्रधानमन्त्रिणे लेखं प्रैषयत्। मोदीवर्यः ह्यस्तने रात्रौ जेय्टिलीवर्येण साक्षात्कारमकरोत्। सुषमा स्वराज्वर्या अपि एतेनैव कारणेन मन्त्रिमण्डले न भविता। सख्यदलानां प्रतिनिधयः अपि अद्यैव शपथं स्वीकरिष्यन्ति।"
https://navavani.org.in/wp/archives/10317,महात्मागान्धी सर्वकलाशालायाः कुलपतिपदे डो. साबु तोमस् वर्यः नियुक्तः।,"कोट्टयम्- महात्मागान्धी सर्वकलाशालायाः कुलपतिपदे  राज्यपालः तत्रत्योपकुलपतिं डो. साबू तोमस् वर्यं न्ययुङ्क्त। चतुर्वर्षपरिमितोयं नियोगः। साबू तोमस् वर्यः तत्रैव उपकुलपतेः कर्म निर्वहन् सः डो.बाबू सेबास्ट्यन् वर्यस्य विरामानन्तरं कुलपतेः अतिरिक्तपदवीं निरूढः आसीत्।
     गोरख्पूर् ऐ.ऐ.टी.तः विद्यावारिधिबिरुदं सम्पाद्य अयं १९८७ तमे वर्षे सर्वकलाशालायाम् अध्यापको अभवत्। पोलिमर् केमिस्ट्री विषये शास्त्रज्ञः अयं राष्ट्रे अस्मिन् विषये पञ्चमः पण्डितः अस्ति। अपि च कोच्ची शास्त्र-साङ्केतिक सर्वकलाशालातः अयं तान्त्रिकबिरुदमपि सम्पादितवान्। बहवः ग्रन्थाः अपि अयं व्यरचयत्।"
https://navavani.org.in/wp/archives/10308,लोकराष्ट्राणां मध्ये भारतस्य विनष्टं स्थानम् आगामिनी पञ्चवर्षाभ्यन्तरे प्रत्यानेष्यति – प्रधानमन्त्री नरेन्द्रमोदी।,"अहम्मदाबाद् – लोकराष्ट्राणां मध्ये विनष्टं भारतस्य उन्नतं स्थानम् आगामिनि पञ्चवर्षाभ्यन्तरे प्रत्यानेष्यतीति प्रधानमन्त्री नरेन्द्रमोदीवर्यः अवदत्। लोकसभानिर्वाचनानन्तरम् आयोजिते सार्वजनीनाधिवेशने भाषमाणः आसीत् सः। आधुनिकावस्था १९४२-४४ कालघट्टमनुस्मारयति। कार्याणि बहूनि कर्तव्यानि सन्ति।
सूरत् नगरे सञ्जातायाः अग्निबाधायाः पश्चात्तले अतिललितरूपेणैव अधिवेशनम् आयोदितम्। अग्निबाधायां मृतेभ्यो २२ छात्रेभ्यो स श्रद्धाञ्जलिं समार्पयत्।"
https://navavani.org.in/wp/archives/10292,सूरत्त् नगरे अग्निबाधा – अष्टादशजनाः मृताः।,सूरत्त् – गुजरातराज्यस्य सूरत्त् नगरे एकस्मिन् पाठ्यपरिशीलनकेन्द्रे तीव्रतरा अग्निबाधा प्रचलति। इतःपर्यन्तम् अष्टादशजनाः मृताः। अद्य सायं प्रवर्तितायाम् अग्निबाधायां सर्वे स्तब्धाः। पाठ्यपरिशीलनाय आगताः बालिकाबालकाः एव अग्निबाधया बाधिताः । आवाससौधस्य तृतीयाट्टात् छात्राणां बहिःपतननदृश्यानि माध्यमेषु प्रचलन्ति। मृतानां संख्या इतोपरि भविष्यतीति शङ्का अपि वर्तते।
https://navavani.org.in/wp/archives/10222,"पुल्वामा स्थले सङ्घर्षः, एकः सैनिकः द्वौ अतङ्कवादिनौ च मारिताः।","पुल्वामा- जम्मु-काश्मीर् सुरक्षासेनया सह पुनरपि भीकरवादिनां सङ्घर्षः अजायत। सङ्घर्षे एकः सैनिकः मृतः, द्वौ भीकरौ च मारितौ। बहवः सैनिकाः कश्चन ग्रामीणश्च रुग्णाः अभवन्। द्वौ भीकरौ सजीवं गृहीतौ च।
     पुल्वामा जिल्लायां दलिपोर मेखलायां प्रातः सङ्घर्षः अजायत। अधुनापि द्वौ पक्षौ गोलिकाप्रहारे निरतौ स्तः। प्रदेशेस्मिन् आन्तरजालसेवा तात्कालिकेन स्थगिता वर्तते।"
https://navavani.org.in/wp/archives/10259,"निर्वाचनं समाप्तम्, तैलेन्धनानां मूल्यं वर्धते।","तिरुवनन्तपुरम्-  लोकसभानिर्वाचनस्य अन्तिमघट्टमतदानं समाप्तं, अन्येद्युः शिलातैलानां मूल्ये महद् वर्धनं सञ्जातम्। ह्यस्तने पेट्रोल्, डीजल् इन्धनानां मूल्यं यथाक्रमं  प्रतिलिट्टर् नवपैसा षोडशपैसा च वर्धिता।
     कोच्चीनगरे पेट्रोल् मूल्यं 73.3 रूप्यकाणि डीजल् मूल्यं 69.67 रूप्यकाणि च वर्तते अद्य। पूर्वं पञ्च राज्यानां विधानसभायाः कृते निर्वाचनावसरे तथा कर्णाटकविधानसभानिर्वाचनावसरे च इन्धनानां मूल्ये प्रतिदिनवर्धनं नासीत्। अन्ताराष्ट्रविपण्यां असंस्कृततैलस्य मूल्यवर्धनमेव अत्र कारणत्वेन वदति। क्रूडोयिल् मूल्यम् अधुना प्रतिबारल् 72.23 डोलर् मितं भवति।"
https://navavani.org.in/wp/archives/10237,लोकसभानिर्वाचनम् अद्य समाप्तिमेति। अद्य प्रातरारभ्य मतदानार्थं महान् सम्मर्दः।,"नवदिल्ली- सप्तदशतमायै लोकसभायै निर्वाचनम् अद्य समाप्तिमेति। तदर्थं मतदानं समारब्धम्। सप्त राज्यानि एकं केन्द्रप्रशासनप्रदेशश्चान्तर्भूय ५९ मण्डलेषु २०१९ लोकसभानिर्वाचनस्य अन्तिमघट्टे अद्य मतदानं भविष्यति। उत्तरप्रदेशे १३, पञ्चाबे १३, पश्चिमवंगे ९, बीहारे ८, झार्घण्डे ३, हिमाचलप्रदेशे ४ तथा चण्डीगडे च अद्य मददानं भवति।
     प्रधानमन्त्रिणः नरेन्द्रमोदिनः प्रतियोगितास्थले वाराणस्यां प्रथमहोरायां मतदानार्थं महान् सम्मर्दः अनुभूतः।
     दशकोटिमिताः जनाः ९१२ स्थानाशिनां भविष्यनिर्णेतारः भवन्ति अन्तिमे अस्मिन् घट्टे। अद्य सायं एक्सिट् पोल् फलं प्रकाशयिष्यति। मेय् २३ तमे दिनाङ्के एव फलप्रख्यापनं भवति।"
https://navavani.org.in/wp/archives/10228,नवीनपरम्परावित्तकोशस्य आक्सिस् बेन्क् इत्यस्य ए.टि.एम् यन्त्रेषु संस्कृतभाषा अपि।,"नवदिल्ली – स्वयंप्रेरितदायकयन्त्रस्य (ए.टि.एम्) उपयोगः अद्य सर्वसाधारणः भवति। धनस्य आवश्यकता यदा भवति तदा ए.टि.एम् समुपगम्य पत्रं सज्जीकृत्य स्वकीयायां भर्तिकायां यावद्धनमस्ति तावत् निबन्धनानुसारं स्वीकर्तुं शक्यते इति तत्र विशेषः। चोरभयं विना धनविनियोगः अनेन साध्यः भवति।
     अस्मिन् यन्त्रे एतावत्पर्यन्तं  भाषात्रयमेव उपयोक्तुं शक्यमासीत्। आङ्गलभाषा, राष्ट्रभाषा तथा प्रादेशिकभाषा च। अधुना आक्सिस् बेन्क् इति नवीनपरम्परावित्तकोशस्य ए.टि.एम् यन्त्रेषु संस्कृतभाषा अपि आयोजिता वर्तते। उपयोक्तारः भाषाचयनावसरेषु संस्कतभाषामपि चेतुं प्रभवन्ति। वित्तकोशस्य एषः निर्णयः संस्कृतप्रेमिभिः नितरां स्वीकृतः।"
https://navavani.org.in/wp/archives/10208,अद्य पूरमहोत्सवः। तृशूर् नगरं पूरलहर्यां निमग्नम्।,"तृशूर्-  इतः परं ३० होराः अविरामं पूरप्रयाणाय भवन्ति। सोमवासरे प्रातरारभ्य कुजवासरे मध्याह्नं यावत् सर्वे पन्थाः विश्वस्य अपूर्वसौन्दर्यसंगमस्थलाः जायन्ते। रविवासरे पूरविलम्बरस्य अलङ्कारप्रदर्शनस्य च समये स्वयमानन्दनिर्वृतिम् अनुभवितुं जनसहस्राणि आगतानि। तेक्किन्काट् स्थले आरोग्यपरिशोधनानन्तरं करिवरान् पङ्क्तौ विन्यस्य प्रादर्शयत्। एतत् हस्तिप्रेमिणां आस्वाद्यकरमभवत्। रात्रौ दीपालङ्कारद्युतिना क्षेत्रगोपुराणि प्रदक्षिणपथं स्वप्ननगरीमकुर्वन्।
     मेषमासे पूर्वाषाढनक्षत्रे प्रसिद्धं तृशूर् पूरमाचरति। अष्टघटकदेशानां पुराघोषः पूरनगरम् आवेशोज्वलं कारयति। पारमेक्काव् देवस्थानं तथा तिरुवम्पाटिदेवस्थानं च पूरनगरे करिवरान् मुखामुखं विन्यस्य छत्रपरिवर्तनादीन् आचारान् निर्वक्ष्यतः। अन्ते पटह-स्फोटकादीनां ध्वनिना साकं पूराघोषस्य समापनं च भवति। विश्वप्रसिद्धमिमं पूराघोषं साक्षात्कर्तुं देशविदेशेभ्यः सहस्रपरिमिताः जनाः तृशूर्नगरं सम्प्राप्ताः सन्ति।"
https://navavani.org.in/wp/archives/10186,उपजीवनोपकरस्य ऋणशेषं मेय् १५ दिनाङ्कात् प्रभृति दास्यति।- वित्तमन्त्री।,"तिरुवनन्तपुरम्- सर्वकारीणकर्मकरेभ्यः अध्यापकेभ्यश्च देयः उपजावनोपकर-ऋणशेषः धनरूपेणैव दीयते इति सर्वकारस्य वाग्दानं पालयति। आगामिनि १५ दिनाङ्कात् प्रभृति दिनत्रयेण वेतनवितरणक्रमेण ऋणशेषं धनरूपेणैव दास्यति। एतदर्थं ११०० कोटिरूप्यकाणि आवश्यकानि।
वृत्तिविरतानां क्षामाश्वास-ऋणशेषः धनरूपेणैव तेषां भर्तिकायां निक्षिप्तः। एतदर्थं ६०३ कोटिरूप्यकाणि व्ययीकृतानि।
२०१८ जनुवरि १ तः ऋणशेषं प्राप्तः २ शतमितं तथा जूलै तः ऋणशेषं प्राप्ताः ३ शतमितं च उपजीवनोपकरं एप्रिल् मासे वेतनेन सहैव अदात्। तयोः ऋणशेष एवाधुना धनरूपेणैव दीयते।
लोकसभानिर्वाचनस्य भूमिकायां विभवसमाहरणे केन्द्रसर्वकारेण कानिचन नियन्त्रणानि आनीतानि। अतः अस्य वितरणार्थं १५ दिनानि अतीतानि। अनेन ऋणशेष धनरूपेणैव दीयते इति सर्वकारस्य धनादेशनिर्देशः पालितः।"
https://navavani.org.in/wp/archives/10181,"अध्यापकेन प्लस् टू परीक्षा लिखिता, अस्यां घटनायां निस्संगतया विद्यालयाधिकारिणः।","कोषिक्कोट् – मुक्कं नीलेश्वरं सर्वकारीय उच्चतरविद्यालये अध्यापकः छात्राणां कृते परीक्षामलिखत्। अस्यां घटनायां विद्यालयाधिकारिणः अध्यापकं कट्वालोचयन्। अस्मिन् विद्यालये अध्यापकः भवति निषाद् मुहम्मद्। स स्वमेधया एव एनां प्रवृत्तिं कृतवान् न तु परप्रेरणया इति विद्यालयाधिकारिण‌ः वदन्ति।
विद्यालये शतप्रतिशतं विजयं प्रतीक्ष्य अन्यैरध्यापकैः समालोच्य एव एतां प्रवृत्तिं स अकरोदिति पूर्वं आरोपणमासीत्। तदेव अधुना अन्यैरध्यापकैः निरस्तम्। सम्भवेन सम्बग्धौ द्वौ छात्रौ आर्थिकपरतया पश्चात्पङ्क्तौ भवतः।
परीक्षायाम् अतिरिक्त मुख्याधिकारी आसीत् निषाद् मुहम्मद्। स दशवर्षाणि यावत् अस्मिन्नेव विद्यालये कर्म करोति। सम्भवेस्मिन् रक्षिदलान्वेषणं प्रचलदस्ति। अन्वेषणस्य भागत्वेन त्रयः अध्यापकाः विद्यालयात् तात्कालिकतया निष्कासिताः।"
https://navavani.org.in/wp/archives/10173,"उच्चतरमाध्यमिकपरीक्षाफलं प्रख्यापितम्, ८४.३३ प्रतिशतं विजयः।","तिरुवनन्तपुपम्- अस्य वर्षस्य उच्चतरमाध्यमिकपरीक्षाफलं घोषितम्। एच्.एस्.एस्, वी.एच्.एस्, एस्, ए.एच्.एस्.एस्. परीक्षाणां फलानि सममेव घोषितानि। उच्चतरमाध्यमिकस्तरे ८४.३३ प्रतिशतं छात्राः उपरिपठनाय अर्हाः अभवन्।
     स्कोल् केरला इति मुक्तविद्यालयसंस्थाद्वारा पञ्जीकृतेषु २५६१० छात्राः विजयिन‌ः अभवन्। तत्र ४३.४८ प्रतिशतमेव विजय‌ः।
     सर्वकारीय विद्यालयविभागे १५५४८७ छात्रेषु १२९११८ छात्राः, धनादत्तविद्यालयविभागे १८७२९२ छात्रेषु १६१७५१ छात्राः च विजयिन‌ः अभवन्। निजीयविद्यालयविभागे २६२३५ छात्रेषु २०२८९ छात्राः विजयिनः अभवन्। १२ सर्वकारीय विद्यालयाः २५ धनादत्तविद्यालयाः ३४ निजीयविद्यालयाश्च सम्पूर्णविजयमवापुः।"
https://navavani.org.in/wp/archives/10166,नाट्यसत्रम्। संस्कृतचलनचित्रशिल्पशाला ।,तृश्शूर्- संस्कृताध्यापकः परिस्थिति कार्यकर्ता च आसीत् श्री अशोकन् पुरनाट्टुकरा महोदयः। तस्य स्मरणार्थं लैव् सान्स्क्रिट् संस्थायाः नेतृत्वे संस्कृतचलनचित्रशिल्पशाला प्रचलिष्यति।मेय् नवम्यां तृश्शूर् साहित्याक्काटमी चङ्मबुषा बृहत्प्रकोष्ठे प्रातः सार्धनववादने शिल्पशाला आरप्स्यते।कथा पटकथा संभाषणं निदेशनं इत्यादि क्षेत्रेषु विद्वांसः कक्ष्यां नेष्यन्ति।कालटी संस्कृतविश्वविद्यालयस्य तिरूर् प्रादेशिक केन्द्रस्य तथा भारतमुद्रा संस्कृतपत्रिकायाः च साहाय्येन एषा शिल्पशाला भविष्यति। तिरूर् प्रादेशिक केन्द्रस्य साहित्यविभागाध्यक्षा डा. जयन्ती शिल्पशालायाः उद्घाटनं करिष्यति।चलनचित्र निदेशकः मोहरली पोयिलुङ्गल् इस्मयिल् मुख्यातिथिः भविष्यति।डा. महेष् बाबु एस् एन् शिल्पशालायाः नेतृत्वं करिष्यति। उच्चतर माध्यमिक छात्राणां विशेष गणना भविष्यति।
https://navavani.org.in/wp/archives/10157,"एस्.एस्.एल्.सी. परीक्षाफलं प्रकाशितम्, ९८.११ शतमितं विजयः।","तिरुवनन्तपुरम्- अस्य वर्षस्य एस्.एस्.एल्.सी टि.एच्.एल्.सी. परीक्षाफलं प्रख्यापितम्। एस्.एस्.एल्.सी. परीक्षायां ९८.११ प्रतिशतं छात्राः उपरिपठनाय योग्याः अभवन्। ३७३४४ छात्राः सर्वेषु विषयेषु ए प्लस् श्रेणीं प्राप्ताः।
विजयशतमाने पत्तनंतिट्टा जिल्ला अग्रे सरति। तत्र परीक्षां लिखितेषु ९९.३३ शतमितं छात्राः विजयिनः अभवन्। वयनाट् जिल्ला विजयशतमाने पश्चात्तिष्ठति। तत्र ८३.२२ प्रतिशतं छात्राः एव विजयं प्राप्ताः। शिक्षा मण्डलेषु कुट्टनाट् शिक्षामण्डलम् अग्रे तिष्ठति।
मलप्पुरं जिल्लायां सर्वेषु विषयेषु ए प्लस् श्रेणीं लब्धाः छात्राः अधिकाः सन्ति।तत्र २९४३ छात्राः एवं सन्ति। राज्ये ५९९ सर्वकारीणविद्यालयाः ७१३ धनादत्त विद्यालयाः तथा ३९१ निजीयविद्यालयाश्च १०० प्रतिशतं विजयं प्राप्ताः।"
https://navavani.org.in/wp/archives/10127,एस्.एस्.एल्.सी. परीक्षाफलं श्वः प्रकाशयिष्यति।,"तिरुवनन्तपुरम्- अस्य वर्षस्य एस्.एस्.एल्.सी. परीक्षाफलं श्वः प्रकाशयिष्यति। टी.एच्.एस्.एल्.सी.,ए.एच्.एस्.एल्.सी. परीक्षयोः फलप्रख्यापनमपि अनेन सहैव सम्पत्स्यते। ४३५१४२ छात्राः अस्मिन् वर्षे परीक्षामलिखन्। मध्याह्ने द्विवादने शिक्षामन्त्री रवीन्द्रनाथवर्यः फलप्रख्यापनं विधास्यति।
     एप्रिल् पञ्चमे दिने एव मूल्यनिर्णयं समारब्धम्। ५४ मूल्यनिर्णयकेन्द्रेषु घट्टत्रयोण मूल्यनिर्णयं प्रचलति स्म। एप्रल् २९ पर्यन्तं मूल्यनिर्णयमभवत्। पी.आर्.डी. लैव, कैट् संस्थायाः सफलं २०१९ इत्यादिषु मोबैल् आप् विद्यासु  तथा शिक्षाविभागस्य सर्वेषु जालपुटेषु च परीक्षाफलमुपलभ्यते।
S S L C RESULT ……..click here"
https://navavani.org.in/wp/archives/10112,"आगोलभीकराणां पट्टिकायां मसूद् असर्, अमेरिकायाः नयतन्त्रविजयः इति मैक् पाम्पियो।","वाषिङ्टऩ्- मसूद् असर् इति भीकरः आगोलभीकरत्वेन घोषितः इत्येतत् अमेरिकायाः नयतन्त्रविजय एवेति अमेरिका राज्यसचिवः मैक् पोम्पियो वर्यः अवदत्। मसूद् असरः भीकरपट्टिकायां अन्तर्भावनीयः इति प्रमेयः चीनाराष्ट्रेण एतावत्पर्यन्तं नानुकूलितः आसीत्। आधिकारिकप्रमाणान् परीक्ष्य बोध्यमभवदित्यतःइतःपरं प्रत्याक्षेपो न भविता इति चीनराष्ट्रेण विज्ञप्तम्। अतः एव अधुना आगोलभीकरघोषणा जाता।
जैय्षे मुहम्मद् इति भीकरसंघस्य नेता मसूद् असर् विषये अनुयोगं कृतेभ्यः सर्वेभ्यो अभिनन्दनानी व्याहृत्य मैक् पोम्पियो वर्यः इदमप्यवदत् यत् चिरकालं यावत् प्रतिपाल्यमानः अयं विजयः अमेरिकानयतन्त्रस्य विजय एवेति। अन्ताराष्ट्रसमाजस्य विजयः तद्वत् पश्चिमेष्यायां शान्तेः पदविन्यासश्च इत्यपि स ट्विट्टर् मध्ये सूचयामास।"
https://navavani.org.in/wp/archives/10103,"फोनी चक्रवातः ओडीषा तीरं प्रस्थितः, अतितीव्रचक्रवातरूपेण परिणामः स्यात्।","तिरुवनन्तपुरम्- फोनी चक्रवातः ओडीषा तीरं प्रति वाति इति वातावरणविभागस्य विज्ञप्तिः। अतितीव्रचक्रवातरूपेण परिणमति चेदपि स्थलदेशं बाधते वा न वा इति अधुना न प्रवक्ति।
सोमवासरे सायं काले चेन्नै तीरात् ८१० की.मी. दूरे एव फोनी संस्थिता। मनाक् शर्तिक्षये अपि कुजवासरे पुनः तीव्रतां प्राप्स्यति इति वातावरणविभागः प्रवक्ति। वुधवासरे गतिपरिवर्तनेन ओडीषा तीरं प्राप्स्यति, गुरुवासरे तत्र अतितीव्ररूपेण स्थास्यति।
केरलेषु अस्य तीव्रता न स्यादिति सूचना। तथापि केषुचित् मण्डलेषु शक्तः वातः वृष्टिश्च भविष्यतीति जाग्रता निर्देशः अस्ति।"
https://navavani.org.in/wp/archives/10097,समग्रशिक्षा केरलम् अस्मिन् वर्षे १४०० कोटि रूप्यकाणां वार्षिकपरियोजना समार्पयत्।,"तिरुवनन्तपुरम्- समग्रशिक्षा केरलम् इत्यभियानं आगामिनि अध्ययनवर्षे १४०० कोटि रूप्यकाणां वार्षिकपरियोजना समर्पयितुमे उद्यते। सर्वशिक्षा अभियान् तथा राष्ट्रिय माध्यमिक शिक्षा अभियान् च संयोज्य समग्रशिक्षा केरलम् इति नूतनम् अभियानं रूपवत्कृतमासीत्।
     पाठपुस्तकानि गणवस्त्राणि मध्याह्नभोजनं अध्यापकप्रशिक्षणं  शास्त्रविषयाणां समाजशास्त्रविषयाणां भाषाविषयाणां च अध्ययने विशेषश्रद्धादानाम् इत्येतेषां कृते एव धनविनियोगः स्यात्। गतवर्षे ७३९ कोटि रूप्यकाणि आर्.एं.एस्.ए तथा एस्.एस्. ए च व्ययीकुर्वाते स्म।"
https://navavani.org.in/wp/archives/10068,एस्.एस्. एल्.सी. परीक्षाफलं मेय् प्रथमे वारे।,"तिरुवनन्तपुरम्- मार्च् मासे प्रचलितायाः एस्.एस्.एल्.सी. परीक्षायाः मूल्यनिर्णयं समाप्तप्रायं भवति। फलप्रख्यापनं मेय् मासस्य अष्टमे नवमे व तिथौ भविता। सममेव उच्चतरपरीक्षायाः फलप्रख्यापनमपि स्यात्। इदं प्रायः मेय् नवमे तिथौ भविता। अस्याः परीक्षायाः मूल्यनिर्णयं एप्रिल् ३० दिनाङ्कावधि समाप्तिमेष्यति।
     परीक्षाप्रचालनं मूल्यनिर्णयं च दोषरहितया रीत्या सम्पन्नम्। फलप्रख्यापनमपि अनवद्यरूपेण भविष्यतीति शिक्षामन्त्री प्रोफ. सी. रवीन्द्रनाथलर्यः न्यगादीत्। अस्मिन् वर्षे प्रायः सार्धचतुर्लक्षं छात्राः परीक्षामलिखन्। निजीयरूपेण द्विसहस्रं छात्राः अपि परीक्षां लिखितवन्तः। प्लस् टु परीक्षार्थं सार्धत्रिलक्षं छात्राः पञ्जीकृतवन्तः आसन्।"
https://navavani.org.in/wp/archives/10065,"केरलेषु सम्मतिदानं ७७.६८ प्रतिशतम्, गतेषु त्रिषु शतकेषु उन्नतं मतदानमानम्।","तिरुवनन्तपुरम्- सप्तदशतमे लोकसभानिर्वाचने प्रचारणरंगे इव मतदानेपि अत्युत्साहमपश्यत्। राज्ये अत्युन्नतं मतदानमानं सूचितम्। ७७.६८ प्रतिशतं सम्मतिदायकाः स्वकीयं मतदानाधिकारं उपायुञ्जत। २०१४ तमे वर्षे ७४-०२ आसीत् मतदानमानम्।
प्रातः सप्तवादने एव मतदानमारब्धम्। अनवरतं अनुवर्तमाना मतदानप्रक्रिया केषुचित् स्थलेषु अर्धरात्रं यावत् व्याप्ता अभवत्। अत एव यथार्थं मतदानमानम् आगामिनि दिने एव व्यक्तं भवति।
अतिशक्ता त्रिकोणप्रतियोगिता यत्र यत्र संजाता तत्र तत्र मतदानमानं अधिकं सूचितम्। तिरुवनन्तपुरं पत्तनंतिट्टा तृशूर् कण्णूर् वयनाट् मण्डलेषु मतदानमानं क्रमाधिकं वर्धितमपश्यत्। कण्णूर् मण्डलं मतदानमाने अग्रिमस्थाने अस्ति। काण्ग्रेस् दलाध्यक्षस्य राहुल् गान्धिनः मत्सरेण विख्याते वयनाट् मण्डले ८०.९ शतमितं मतदानं सूचितम्। एतत् सार्वकालिकोन्नतं वर्तते।"
https://navavani.org.in/wp/archives/10059,"लोकसभानिर्वाचनम्,-केरलेषु श्वः मतदानम्, सशब्द-ससंघप्रचारणं समाप्तम्, अद्य निश्शब्दप्रचारणम्।","तिरुवनन्तपुरम्- एकमासावधिकं प्रचारणं समाप्य केरलीयाः श्वः मतदानकेन्द्रं प्रस्थास्यन्ते। श्वः प्रातः सप्तवादनादारभ्य सायं षड्वादनपर्यन्तं मतदानं भविष्यति। मेय् २३ दिनाङ्के एव फलप्रख्यापनं निश्चितम्। केरले २० लोकसभमण्डलेषु आहत्य २२७ स्थानाशिनः सन्ति।
     अद्य स्थानाशिनां निश्शब्दप्रचारणं भविष्यति। निर्वाचनकर्मणि नियुक्ताः कर्मकराः अद्य प्रात‌ः मतदानसामग्रीस्वीकरणार्थं तत्तत् वितरणकेन्द्रं प्राप्स्यन्ति। केन्द्रसेनाविभागः, केरलरक्षिदलं चाहत्य ६०००० सेनापुरुषाः सुरक्षायै नियुक्ताः। २६१००००० सम्मतिदायकाः सन्ति केरले। तेषां कृते २४९७० मतदानकेन्द्राणि सज्जीकृतानि।"
https://navavani.org.in/wp/archives/10050,एन्.सी.ई.आर्.टी. उच्चतरविद्यालयीयपाठ्यपुस्तकानि प्रादेशिकभाषायामपि लभेरन्।,"कोच्ची- आगामिनः अध्ययनवर्षादारभ्य शास्त्रविषयाण्यभिव्याप्य सर्वाणि उच्चतरस्तरीयपाठ्यपुस्तकानि मलयालं तमिल् कन्नटभाषास्वपि लब्धुं सर्वाणि क्रमीकरणानि कृतानि। एतेषां पुस्तकानां परिभाषा सम्पूर्णा अभवत्। ततः मुद्रणं कृत्वा छात्रेभ्यो दातुं शक्यते। पञ्चाशदधिकानि विषयाणि उच्चतरस्तरे अधुना पाठयन्ति।
नीट् इति योग्यतापरीक्षां प्रादेशिकभाषायामपि लेखितुं केन्द्रसर्वकारेण अनुमतिः दत्ता आसीत्। तदनुसारमेव केरले अपि पाठ्यपुस्तकानि भाषान्तरीकृत्य छात्रेभ्यो वितरन्ति। अधुना उच्चतरस्तरे आङ्गलभाषा एव पठनमाध्यमं भवति। मातृभाषा एव पठनमाध्यमं भवेत् इति शिक्षाविशारदामभिप्रायः बहुकालादारभ्य अत्र चर्चाविषयः भवति।"
https://navavani.org.in/wp/archives/10038,केरलेषु शनिवासरं यावत् वृष्टिः अनुवर्तिष्यते। त्रिषु मण्डलेषु उष्णं स्यात्।,"तिरुवनन्तपुरम्- केरलेषु शनिवासरं यावत् शक्ता वृष्टिः भविष्यतीति वातावरणनिरीक्षणकेन्द्रस्य सूचना। अनेन सह घोरः वातः विद्युद्विभ्रमश्च भविता।
केषुचित् स्थलेषु प्रतिहोरं ४०-५० की.मी. वेगयुक्तस्य वातस्य साध्यता अस्तीति सूचना। परं त्रिषु मण्डलेषु उष्णमधिकं स्यादिति वातावरणनिरीक्षणकेन्द्रं प्रवक्ति। तिरुवनन्तपुरं, आलप्पुषा, पालक्काट् जिल्लासु तापमानं द्वित्राः डिग्री परिमितम् अधिकं स्यादिति च सूचना।"
https://navavani.org.in/wp/archives/10033,बालवाचकेभ्यो वाचनोत्सवस्य बृहल्लोकम् उद्घाटितम्।,"षार्जा- विज्ञानस्य भावनायाः सृजनात्मकतायाश्च वर्णलोकम् उद्घाट्य षार्जा प्रदर्शनकेन्द्रे बालकानां वाचनोत्सवस्य शुभारम्भः। परमोन्नतसमित्यंगं तथा षार्जा भरणाधिपश्च सुल्तान् अल् मुहमम्मद् अल् खासिमि एकदशतमं वातनोत्सवं समुदघाटयत्।
एकादशदिनात्मके वाचनोतंसवे विनोदं तथा विज्ञानं च संक्रम्यमाणा‌ विविधाः कार्यक्रमाः प्रचलिष्यन्ति। २५०० अधिकाः साहित्य-सांस्कृतिककार्यक्रमाः आयोज्यन्ते। १८ राष्ट्रेभ्यः १६८ प्रसाधकाः समारोहे भागं गृहीष्यन्ति। ५५ राष्ट्रेभ्यः कलाकाराणां ३२० चित्राणि अत्र प्रदर्शितानि।"
https://navavani.org.in/wp/archives/10024,पारीस् नगरस्थे नोत्रदां क्रैस्तवदेवालये महती अग्निबाधा।,"पारीस्- द्वादशशतके निर्मिते पारीसस्थे प्रशस्ते नोत्रदां कत्तीड्रल् देवालये महती अग्निबाधा सञ्जाता। अनेन देवालयस्य प्रधानगोपुरं छदश्च पूर्णतया विनष्टमभवत्। परं प्रधानमन्दिरं प्रशस्तं मणिगोपुरद्वयं च सुरक्षितम् इति देवालयाधिकारिणः व्यजिज्ञपन्।
     देवालये नवीकरणप्रवर्तनानि प्रचलन्ति आसन्। तदन्तरे एव अग्निबाधा सञ्जाता। होरापर्यन्तेन कठिनप्रयत्नेन अग्निः नियन्त्रणविधेयो/भवत्। देवालयस्थानि अमूल्यवस्तूनि सुरक्षितानि एवेति अधिकारिभिः सूचितम्।
     फ्रञ्च् गोथिक् निर्माणशैल्याः महत्तमम् उदाहरणं भवति नोत्रदां देवालयः। ११६३ तमे वर्षे लूयीस् सप्तमः अस्य निर्माणप्रवर्तनं प्रारभत। १२६० तमे वर्षे प्रवर्तनं पूर्णमभवत्। १८३१ तमे वर्षे विक्टर् ह्यूगो वर्यस्य आख्यायिकायां परामृष्टो अयं देवालयः तदा प्रभृति विश्वे सर्वत्र प्रसिद्धो/भवत्।"
https://navavani.org.in/wp/archives/10018,केरलीयाः अद्य विषुवमहोत्सवम् आचरन्ति।,"तिरुवनन्तपुरम्- केरलीयानां कार्षिकोत्सवः विषुवम् अद्य आचर्यते। मेषसंक्रान्तिदिने एव विषुमहोत्सवः आयाति। वर्षे द्विवारं विषुवमायाति। तुलासंक्रमदिवसे तथा मेषसंक्रमदिवसे च। दिनरात्रयोः समानवेला एव विषुवस्य विशेषः। अतः दक्षिणायनकाले तथा उत्तरायणकाले च पृथक् विषुवमायाति।
     कार्षिकसमृद्धेः उत्सव एव विषुमहोत्सवः। प्रायः सर्वेष्वपि राज्येषु समानकाले एतादृशः उत्सवः आयाति। असमराज्ये बिहु नाम्ना एष पर्वः आचर्यते। नववत्सरारम्भरूपेणापि केषुचित् राज्येषु विषुवमाचर्यते। दिनरात्रयोः समानदैर्घ्यम् अधुना एतस्मिन् तिथौ नायाति।चैत्रमासस्य प्रथमे दिने तथा कार्तिकमासस्य प्रथमे दिने च समदिनरात्रम् आयाति। अस्माकं पञ्चाङ्गस्य नवीकरणं यावदायाति तावत्पर्यन्तम् एष एव कालः भविष्यति।
     विषुमहोत्सवे प्रातरारभ्य केरलीयाः सज्जा भवन्ति। प्रातः गृहनाथया सज्जीकृतं दिव्यदर्शनमनुभूय एव दिनारम्भः भवति। गृहनाथः सर्वेभ्यो धनराशिं ददाति विषुक्कैनीट्टम् इति अस्य दानस्य नाम। पुनः सग्धिः तथा अन्ये कार्यक्रमाश्च भवन्ति। स्वैः रोपितानां कार्षिकविभवानां फलस्वीकारः एतस्मिन् काले भवति इत्यतः अयमुत्सव‌ केरलीयानां सास्कृतिकपैतृकम् उद्घोषयति।
 सर्वेषां नववाणीसंधस्य विषुवाशंसा‌।"
https://navavani.org.in/wp/archives/10001,"उष्णेन द्रवते केरलम्, परं वृष्टेः रूपं परिवर्तयेत।","कोच्ची- निदाघकालोष्णेन केरलं द्रवते। सूर्याघातस्य वार्ताः बहुभ्यः प्रदेशेभ्यः आयाति। आगच्छत्सु दिनेष्वपि तापमानं वर्धमानमेव तिष्ठेत् इति वातावरण निरीक्षणसंघस्य सूचना। साधारणतः त्रिचतुरः डिग्री सेल्ष्यस् तापवर्धनं संघः प्रवक्ति। अनेन जनैः जाग्रद्भिः भाव्यम् इत्यपि निर्देशः अस्ति।
ग्रीष्मकालवृष्टेः समय एवायम्। परन्तु इतस्ततः ईषद्वृष्टिरेव इतःपर्यन्तं लब्धः। अतः एव जूण् मासे आर्भ्यमाणां वृष्टिमधिकृत्यापि आशङ्का वर्तते। एल्निनो इति अन्तरिक्षप्रतिभासमनुसृत्यैव वृष्टिप्रवचनं साध्यमिति पर्यावरणविभागस्य निगमनम्। एल्निने प्रतिभासेन आगोलतले पर्यावरणव्यतियानं संभावयति।"
https://navavani.org.in/wp/archives/9990,डो. डी. बाबू पोल् दिवंगतः।,"तिरुवनन्तपुरम्-  भूतपुर्वः अतिरिक्तमुख्यसचिवः इदानीन्तनः किफ्बी भरणसमित्यंगं च डो. डी. बाबू पोल् वर्यः ऐहिकात् बन्धात् मुक्तः अभवत्। हृदयाघातेन आसीदन्त्यम्। स ७८ वयस्कः आसीत्। इदानीं नवकेरलनिर्माणपद्धतेः उपदेशरूपेणापि प्रवर्तमानः आसीत्।
     १९४१ तमे वर्षे एरणाकुलं मण्डले कुरुप्पंपटी स्थले आसीदस्य जन्म। कुरुप्पंपटी एं.जी.एं उच्चतरविद्यालयात् प्राथमिकशिक्षां समाप्य स आलुवा यूणियन् क्रिस्त्यन् कलाशाला. अनन्तपुरी तान्त्रिककलाशाला, मद्रास् विश्वविद्यालयः इत्यादिॆभ्यः उन्नतबिरुदं सम्पादयामास। पुनः भारतीय-प्राशासनिक-सेवा परीक्षामुत्तीर्य मण्डलाधिपरूपेण वृत्तिमकरोत्। इटुक्की जिल्लायाः रूपवत्करणादारभ्य वर्षत्रयं तत्र मण्डलपालः आसीत्।
     केरलस्य सांस्कृतिकमण्डले लब्धप्रतिष्ठः स नैकान् ग्रन्थानपि रचयामास।"
https://navavani.org.in/wp/archives/9973,सी.बी.एस्.इ. पाठ्यपद्धतौ कलाविषयान् अवश्यं कारयति।,"नवदिल्ली- शिक्षा पाठ्यपुस्तकात् बहिरप्यानेतव्या इति लक्ष्येण प्रथमतः द्वादशकक्ष्यावधि पाठ्येतरकलाविॆषयान् अवश्यं कारयति सी.बी.एस्.ई. संस्था। एषु पाठ्यक्रमेषु आगामिनः वर्षादारभ्य कलासंयेजितपठनम् अवश्यं भविष्यति।
     नूतननिर्देशानुसारं संगीतं, नृत्तं, दृश्यकला, नाटकम् इत्यादीनि सर्वेषु वर्गेषु पाठ्यविषयं भविष्यति। तदुपरि षष्टतः अष्टमपर्यन्तं कक्ष्यासु पाचककला अपि पाठ्यविषयं भविता। प्रतिवारम् अवरतः अन्तरद्वयं एषां विषयाणां पाठनाय भवेत्। एतान् विषयान् परीक्षार्थं मूल्यनिर्णयार्थं वा न परिगणयति। परं प्रायोगिकपरीक्षा तथा परियोजनाप्रवर्तनं च भविता।"
https://navavani.org.in/wp/archives/9970,जालियन् वालाबाग् वृन्दहत्यायां ब्रिट्टन् राष्ट्रेण खेदं प्राकटयत्।,"लण्टन्- १९१९ तमे वर्षे जालियन् वालाबाग् स्थले सञ्जातायां वृन्दहत्यायां ब्रिट्टन् राष्ट्रेण खेदः प्रकटितः। ब्रिट्टन् प्रधानमन्त्री तेरेसा मेय् वर्या ब्रिट्टीष् संसदि एवं खेदं प्राकटयत्। भारतस्य इतिहासे अतीव रक्तरूषितेेयं घटना १९१९ एप्रिल् १९ दिनाङ्के सञ्जाता। अस्याः घटनायाः शततमं वार्षिकम् आचरितुं भारतं सन्नह्यते। एतस्मिन्नन्तरे एव ब्रिट्टन् राष्ट्रस्य खेदप्रकचनम्।
जालियन् वालाबाग् क्रीडाङ्गणे शान्तिमार्गेण अधिवेशनम् आयोजयतः सहस्रसंख्यकान् जनान् प्रति जनरल् डयरस्य आज्ञानुसारं ब्रिट्टीष् रक्षिदलं गोलिकां प्राहरत्।
प्राकारेण परिवृतमासीत् क्रीडास्थलम्। तस्य कवाटवातायनादीनि पिहितानि आसन्। एतस्मिन्नवस्थायां तान् जनान् प्रति गोलिकाप्रहारार्थं जनरल् डयर् अनुज्ञामदात्। स्त्रियः शिशवश्च सम्भू. सहस्रपरिमिताः जनाः अस्यां घटनायां कालकबलीभूताः आसन्।"
https://navavani.org.in/wp/archives/9967,केरल काण्ग्रेस् अध्यक्षः तथा विधानसभा सामाजिकः भूतपूर्वमन्त्री के.एम्. माणी वर्यः दिवंगतः।,"कोच्ची- केरलराज्यनैतिकरंगे चाणक्यसदृशः केरलकाण्ग्रेस् अध्यक्षः, भूतपूर्वमन्त्री, सामाजिकश्च के.एम्. माणीवर्यः कालकबलीभूतः। सः ८६ वयस्कः आसीत्। एरणाकुलस्थे निजीयचिकित्सालये आसीदन्त्यम्। श्वासकोशसम्बन्धेन आमयेन पीडितः तीव्रपरिचरणविभागे निरीक्षणे आसीत्। आमयस्थितेः गौरवेण सायं पञ्चवादने स मृतिमुपगतः। पालामण्डलस्य सामाजिकः अस्ति।
गते रविवासरे स चिकित्सालयं प्रवेशितः। अद्य प्रातः ईषद्रोगशान्तिः आवेदिता आसीत्। परं सायं त्रिवादनात् आमयावस्था मूर्च्छिता।
केरले बहुकालपर्यन्तं वित्तमन्त्रिपदमलंकृतः सः एकस्मादेव मण्डलात् बहुकालं सामाजिकत्वेन चितः। स अभिभाषकोप्यासीत्।"
https://navavani.org.in/wp/archives/9963,आराधनालयानां नियन्त्रणं किमर्थं सर्वकारीयकर्मकरैः क्रियते इति सर्वोच्चन्यायालयः।,"नवदिल्ली- धर्मस्थापनानि मन्दिराणि च सर्वकारीयकर्मकराणां नियन्त्रणे कीमर्थं स्थापनीयानि इति सर्वोच्चन्यायालयः संशयं प्राकटयत्। पुरी जगन्नाथमन्दिरे भक्तैः अनुभूयमानान् क्लेशान् मन्दिरकर्मकराणां चूषणानि च संसूच्य समर्पितम् आवेदनं परिगणयन्तौ न्यायाधीशौै एस्,ए. बाब्डे, एस्.ए. नसीर् च एवमुक्तवन्तै।
     सर्वकारनियन्त्रणस्था‌ संघाः राज्यस्थानि निरवधिकानि मन्दिराणि नियन्त्रयन्ति। कस्मिंश्चन धर्मनिरपेक्षे राष्ट्रे मन्दिराणां नियन्त्रणं कथं सर्वकारे निक्षेप्तुं शक्यते इति न्यायाधीशौ अपृच्छताम्।
      जगन्नाथमन्दिरसंबन्धः व्यवहारः आगामिनि मासे परीगणयितुं न्यायालयः निरचिनोत्।"
https://navavani.org.in/wp/archives/9942,राज्ये सूर्याघातजाग्रतानिर्देशः अनुवर्तते। जनाः जाग्रतानिर्देशं स्वीकुर्युः इति वातावरणनिरीक्षणकेन्द्रम्।,"तिरुवनन्तपुरम्- राज्ये सूर्याघात-सूर्यातप-जाग्रतानिर्देशः अनुवर्तितः। वयनाड् मण्डलादृते सर्वेषु मण्डलेषु आगामिनि दिवसे तापमानम् ऊर्ध्वं गच्छेत् इति वातावरणनिरीक्षणकेन्द्रस्य सूचना।
     जनैः जाग्रद्भिः भाव्यम् इति वातावरणनिरीक्षणकेन्द्रं निर्देशं ददाति। द्वे डिग्रीतः त्रीणिडिग्री पर्यन्तं तापमानवर्धनं भविता।
     तापमानवर्धनेन सूर्याघातस्य सूर्यातपस्य च साध्यता अस्तीति वातावरणनिरीक्षणकेन्द्रं सूचनां दददस्ति।"
https://navavani.org.in/wp/archives/9933,जानपद सेवा परीक्षा – अनुसूचितजनजातिविभागात् श्रीधन्यायाः ऐतिहासिकविजयः।,"नवदिल्ली- जानपदसेवापरीक्षायाः फलं प्रकाशितम्। कनिषाक् कटारिया नामकः प्रथमश्रेणीं प्राप्तवान्। केरले वयनाट् देशीया श्रीधन्या ४१० तमां श्रेणीम् अवाप। कुरिच्य इत्याख्यात् अनुसूचितजनजातिविभागात् जानपदसेवापरीक्षाम्  उत्तीर्णा प्रथमा भवति श्रीधन्या।
श्रेणीपट्टिकायां श्रीधन्यायाः ऋते श्रीलक्ष्मी (२९), रञ्जिना मेरी वर्गीस्( ४९), अर्जुन् मोहन्( ६६) इत्येते केरलीया अपि सन्ति।
प्रथम २५ जेतृषु १५ पुरुषाः १० स्त्रियश्च भवन्ति।"
https://navavani.org.in/wp/archives/9920,अध्यापकानां विरामकालप्रशिक्षणस्य स्थाने इतः परं प्रशिक्षणशिल्पशाला।,"चेरुवत्तूर्- अध्यापकानां विरामकालप्रशिक्षणं समग्रतया परिवर्तयति। प्रशिक्षणस्य स्थाने शिल्पशालैव अस्मिन् वर्षे समायोज्यते। दिनचतुष्टयं अक्कादमिकप्रशिक्षणं तथा दिनचतुष्टयं सूचनातान्त्रिकविद्यां च परिचाययति।राज्यस्तरीय प्रशिक्षकसंघानां शिल्पशाला राज्ये विविधेषु केन्द्रेषु समारब्धा। अक्कादमिकप्रवर्तनानां प्रगतिः अनुस्यूतता इति विषये एव शिल्पशाला आयोजिता।
मलयालत्तिलक्कं, हलो इंग्लीष्, गणितविजयं, पठनोतंसवः, जैववैविद्योद्यानम् इत्येतानि गतवर्षे कथं पठनप्रवर्तनस्य सहायकानि आसन् तेषां अनुवर्तनं कथं भवेत् इत्यादीनि चर्चाविषयाणि भविष्यन्ति।प्राथमिकस्तरे मेय् तृतीयदिनाङ्कात् सप्तमदिनाङ्कं यावत् तथा अष्टमदिनाङ्कात् एकादशदिनाङ्कं यावत् घट्टद्वयेन शिल्पशाला भविता। एप्रिल् २५ तः २९ पर्यन्तं जिल्लास्तरीयप्रशिक्षकाणां शिल्पशाला भविता।
उच्चतरस्थले मेय् १३तः १६ पर्यन्तं तथा १७तः २१पर्यन्तं घट्टद्वयेन शिल्पशाला आयोजयिष्यति। कैट् संस्थायाः नेतृत्वे चतुर्दिवसीयं तान्त्रिकविद्या प्रशिक्षणं पृथक् भविता।"
https://navavani.org.in/wp/archives/9914,केरलराज्ये जूण् मासपर्यन्तम् उष्णकालमनुवर्तिष्यते।,"तिरुवनन्तपुरम्- जूण् मासावधि अत्युष्णात् केरलराज्यं तप्येत। समयेस्मिन् केरलस्य तापमानं दीर्घकालसामान्यादधिकं भविता इति वातावरणविभागस्य निगमनम्।
     आराष्ट्रं एप्रिल् तः जूण् परंयन्तं सामान्योष्णस्य वर्धनामधिकृत्य वातावरणविभागेन दीर्घकालनिगमनं प्रकाशितम्। एतदनुसृत्य केरलेषु अस्मिन् काले आपाततः अर्धं डिग्रीतः एकं डिग्रीपर्यन्तं तापवर्धनं भविता।
     आगामिनि काले केरलेषु प्रातःकाले अनुभूयमानः तापः सामान्यतो अर्धं डिग्री अधिकः स्यात्। राष्ट्रे उष्णतरङगमेघलासु अधिकतापः अनुभूयमानो भवेत् इत्यपि वातावरणविभागस्य सूचना।"
https://navavani.org.in/wp/archives/9906,"पुल्वामायां चतुरः तीव्रवादिनः जघान, त्रयः सुरक्षाभटाः रुग्णाः जाता।","श्रीनगर् – जम्मु-काश्मीरे पुल्वामायां तीव्रवादिभिः सह संघट्टने चत्वारः तीव्रवादिनः हताः, सममेव त्रयः सुरक्षाभटाः निहताश्च। लष्कर् ई तोय्बे इत्याख्यस्य संघस्य प्रवर्तकाः एव मारिताः। पुल्वामायां तीव्रवादिभिः सह संघट्टनम् अनुवर्तते इत्यावेदनम्।
     रहस्य सूचनानुसारं सुरक्षाभटाः पुल्वामायां लास्सिप्पोरा स्थले मार्गणं कुर्वन्तः आसन्। तदन्तरे भीकराः गोलिकाप्रहारमकुर्वन्। तदनन्तरं सञ्जाते संघट्टने एव चतुर्णां भीकराणाम् अन्त्यमभवन्।"
https://navavani.org.in/wp/archives/9877,कुजग्रहे जीवसन्धारणं स्थापयितुं निदानेन सह नासायाः परीक्षणम्।,"न्यूयोर्क- कुजग्रहे जीवसन्धारणं शक्यमिति अनुमानेन सह नासा संस्था आयाति। राष्ट्रान्तरीय बहिराकाशनिलये कृतात् परीक्षणात् जीवसन्धारणं शक्यमिति सूचना लब्धा।
     कुजपर्यवेक्षणात् लब्धां सूचनामाधारीकृत्य कुजमण्डलसमानं साहचर्यं कृतकरूपेण संसृष्ट्य सूक्ष्मजीवीन् सस्यजालानि च निलयं संप्रेष्य एव परीक्षणं जातम्। बयोमेट्स् इत्यासीत् परीक्षणस्य नाम। ५३३ दिनानि यावत् तानि सस्यानि सूक्ष्मजीविनश्च बहिराकाशनिलये जीवान् धारयन्ति अत्यन्तं दुष्करं साहचर्यं सन्तारयामासुः।
     कुजग्रहे जीवसन्धारणस्य निदानमेवेदमिति शास्त्रज्ञानाम् अभिप्रायः। सौरयूथे भूमिमतिरिच्य जीवस्य साध्यता कुजग्रहे एवास्तीत्यतः इदं परीक्षणं शास्त्रलोकं कौतुकेन पश्यति।"
https://navavani.org.in/wp/archives/9869,सुप्रसिद्धा कैरलीलेखिका अषिता दिवमगात्।,"तृशूर्- कैरलीसाहित्ये विख्याता लेखिका अषिता अन्तरिता। तृशिवपुरस्थे निजीयचिकित्सालये कुजवासरे रात्रौ १२.५५ वादने सा ऐहिकं दौत्यं समापूरयत्। अर्बुदरोगग्रस्ता सा चिकित्सायामासीत्।
तृशूर् मण्डलस्थे पषयन्नूर् देशे १९५६ एप्रिल् पञ्चमे दिवे आसीत् तस्याः जननम्। केरलसर्वकलाशालायाम् जेर्णलिसं विभागे अध्यपकः डो. के.वी. रामन्कुट्टी अस्याः पतिः भवति।
अस्याः प्राथमिकी शिक्षा दिल्ल्यां मुम्बैय्यां च सम्पन्ना। एरनाकुलं महाराजकलालयात् आङ्गलसाहित्ये स्नातकोत्तरबिरुदं सम्पादितवती। स्त्रीजीवितस्य विह्वलतां व्याकुलतां च तस्याः कथासु प्रतिफलति। बालसाहित्ये कथासाहित्ये आत्मीयग्रन्थरचनायां च सा निष्णाता आसीत्।"
https://navavani.org.in/wp/archives/9862,केरलस्य उत्सङ्गसङ्गणकपद्धतिः -मुख्यमन्त्री मुद्राम् उदघाटयत्।,"तिरुवनन्तपुरम्- केरलस्य स्वीयम् उत्सङ्गसङ्गणक-ग्राहकवितारकं कोक्कोणिक्स् नामकम् अचिरेण प्रवृत्तिपथमायाति। अस्याःपद्धतेः मुद्रा मुख्यमन्त्रिणा पिणरायि विजयन् वर्येण प्रकाशिता। उद्योगमन्त्री ई.पी. जयराजन् वर्यः कोक्कोणिक्स् संस्थया निर्मितम् उत्सङ्गसङ्गणकम् मुख्यमन्त्रिणे समार्पयत्।
     केक्कोणिक्स् संस्थायाः प्राथमिकपङ्क्तिसंगणकानि फेब्रुवरी11 दिनाङ्के दिल्ल्यां सम्पत्स्यमानायाम् अङ्कीयवैद्युतक -निर्माणोच्चकोट्यां(Electronics Manufacturing Summit) अवतारयिष्यति। केल्ट्रोण् आख्या सार्वजनीनसंस्था य़ु.एस्.टी. ग्लोबल् इति अङ्कीयवैद्युतकनिर्माणरंगस्थया आगोलसंस्थया सह मिलित्वा एवकेरले एव गुणयुतम् उत्सङ्गसङ्गणकं निर्मातुं प्रयतते।
     इन्टेल् इति इलट्रोणिक्स् निर्माणसंस्थायाः मार्गनिर्देशान् अङ्कीयज्ञानं च अवाप्य कोक्कोणिक्स् इति सार्वजनीन-निजीयसंरम्भस्य रूपकल्पना जाता।"
https://navavani.org.in/wp/archives/9860,न्यायाधीशः पी.सी.घोष् वर्यः भारतस्य प्रथमः लोकपालः – शपथमग्रहीत्।,"नवदिल्ली- सर्वोच्चन्यायालयस्य भूतपूर्वः न्यायाधीशः पी.सी.घोष् वर्यः भारतस्य प्रथमः लोकपालत्वेन शपथं गृहीतवान्। दिल्ल्यां राष्ट्रपतिभवने आयोजिते अधिवेशने राष्ट्रपतिः रामनाथ कोविन्द् वर्यः शपथं ग्राहयति स्म। उपराष्ट्रपतिः वेङ्कय्या नाय्टू वर्यः, प्रधानमन्त्री नरेन्द्रमोदीवर्यः मुख्यन्यायाधीशः रञ्जन् गोगोय् प्रभृतयः समारोहे भागमभजन्।
२०१७ मेय् मासे सर्वोच्चन्यायालयात् वृत्तिविरतः घोष् वर्यः जूण् मासे राष्ट्रिय-मानवाधिकार-आयोगे अङ्गत्वेन प्रवर्तितवान्।
सर्वोच्चन्यायालयस्य आदेशानुसारमेव अधुना लोकपालस्य नियुक्तिः जाता।"
https://navavani.org.in/wp/archives/9837,प्रलयानन्तरकेरलं नवोत्थानमूल्यानि च पाठ्यपुस्तकेषु अन्तर्भावयति।,"तृशूर्- राज्यस्तेषु पाठ्यपुस्तकेषु नवोत्थानमूल्यानि प्रलयानन्तरकेरलं च अन्तर्भावयति। 2021 तमे वर्षे पाठ्यपुस्तकानां परिवर्तनं भविता। तदानीं एतान् विषयान् पठितुं छात्राः अवसरं लभेयुः। पाठ्यपद्धतिपरिष्करणमनुबन्ध्य सञ्चालितेषु  विचारसत्रेषु एष एव विषयः उन्नीतः।
     विचारसत्रेषु समाकलितान् विषयान् पाठ्यपद्धतिपरिष्करणसमितेः नयरेखायां अन्तर्भावयति। 2020 तमे वर्षे आगस्त् मासावधि पाठ्यपद्धतिपरिष्करणस्य सर्वाणि प्रवर्तनानि सम्पूर्य पाठपुस्तकानि मुद्रणार्थं देयानि इति सर्वकारस्य आशयः 2021 वर्षे एतानि पुस्तकानि छात्रेभ्यो दातुं शक्यते।
     फेब्रुवरी प्रथमवारे गतसप्ताहे च विचारगोष्ठ्यः समभवन्। पञ्चवर्षगवधिकमेव पाठ्यपद्धतिपरिष्करणस्य समयः।"
https://navavani.org.in/wp/archives/9828,कण्णूर् परियारं वैद्यकीयकलालयः सर्वकारेण स्वायत्तीकृतः।,"तिरुवनन्तपुरम्- परियारं वैद्यकीयकलालयम् अनुबन्धस्थापनानि च स्वायत्तीकृत्य सर्वकारेण आदेशो दत्तः। एतदर्थं नैयामिकान् अन्तरायान् दूरीकर्तुं पूर्वमेव विधानसभायाम् अन्वादेशः प्रस्तुतःआसीत् सर्वकारेण।
     परियारं सहकारि चिकित्सालयः तथा प्रागतिक-वैद्यकीयसेवा, एवम्  तदनुबन्धसंस्थाः वैद्यकीय-दन्तीयकलालयौ, अनुवैद्यकलालयः इत्यादयः राजकीयवैद्यशास्त्रपठनविभागस्य प्रत्यक्षनियन्त्रणे आनीयन्ते। अधिकारविनिमयः यावत् पूर्णं भविष्यति तावत् अस्य नियन्त्रणं कण्णूर् मण्डलाधिकारिणे निक्षिप्तं भविता।
     अनेन एं.बी.बी.एस्. पठनस्यकृते 100 जनाः बी.डी.एस्. पठनस्य कृते 60 जनाश्च प्रवेशार्हाः भविस्यन्ति, येषां  सर्वकारीणे शुल्के पठनं कर्तुं शक्यते।"
https://navavani.org.in/wp/archives/9821,गोवा राज्ये प्रमोद् सावन्त् वर्यः मुख्यमन्त्रिपदमारूढः। शपथग्रहणं प्रातः १.५० वादने।,"पणजी- मनोहर् परीखर् वर्यस्य वियोगानन्तरं गोवाराज्ये प्रमोद् सावन्त् वर्यः मुख्यमन्त्रिपदे शपथं गृहीतवान्। मनोहर परीखर् वर्यस्य वियोगानन्तरम् असाधारणाः गतिवगतयः तत्र सञ्जाताः। नूतनमन्त्रिमण्डलस्य रूपवत्करणं अवश्यं सञ्जातम्। अतः सख्यदलानि मूल्यचोदनामारभन्त। अनन्तरं सर्वेषां तृप्त्यै अधुना मन्त्रिमण्डलम् अधिकारमग्रहीत्।
अतिविपुलायाः चर्चाया‌ अनन्तरं मुख्यमन्त्रिपदे सभाध्यक्षं प्रमोद् सावन्त् वर्यं न्ययोजयत्। गोवा फोर्वेट् पार्टी नेता विजय् सर्देशाय् , महाराष्ट्रवादी गोमन्तक् पार्टी सदस्य सुदिन् धावालिकर् च उपमुख्यमन्त्रिपदे शपथं गृहीतवन्तौ।
४० सदस्य विधानसभायां अधुना ३५ सदस्या एव सन्ति। १४ सदस्यैः कोण्ग्रेस् दलं बृहत्तमं संघं भवति। तथापि १२ सदस्ययुक्तं भा.ज.पा. दलं अधिकारमस्थापयत्। एं.जी.पी. दलस्य त्रयः सदस्याः जी.एफ्.पी. दलस्य त्रयः सदस्याश्च भा.ज.पा. दलेन सह सख्ये भवतः।"
https://navavani.org.in/wp/archives/9812,संस्कृत भाषाध्ययनस्य नूतनविधयः इत्यस्मिन् विषये प्रभाषण परंपरा।,"कोषिकोट् सर्वकारीय प्रशिक्षणकलालयस्य संस्कृत विभागेन श्री शङ्कराचार्या संस्कृतविश्वविद्यालयस्य व्याकरणविभागेन च संभूय 20-3-2019 दिनाङ्के प्रातः दशवादने प्रशिक्षणकलालयस्य सभागारे संस्कृत भाषाध्ययनस्य नूतनविधयः इत्यस्मिन् विषये एका प्रभाषण परंपरा संघाटयति |संस्कृताध्यापकाः, छात्राध्यापकाः च कार्यक्रमेस्मिन् भागं गृह्णातु इति संप्रार्थये
कार्यक्रमः
प्रार्थना।                  – विभागीय छात्राः
स्वागतं.                  – डो.हरिनारायणन्.के.आर्.      (संस्कृतविभागाध्यक्षः),
अध्यक्षभाषणं           – डो.अब्दुल् कादर् परम्पाट्ट्,(प्रांशुपालः),
उत्धाटनभाषणं        – टी के सन्तोष् कुमार् , (विशवविद्यालयस्य तामरश्शेरिस्थ मातृका विद्यालयस्य संस्कृताद्यापकः),
प्रबन्धावतरणं           – डो.गिरिधर् रावु (सहप्राध्यापकः,शिक्षाविभागं राष्ट्रियसंस्कृतसंस्थानं,गुरुवायूर् परिसरं)
धन्यवाद समर्पणं       – डो.एं.वि.नटेशन् .संचालकः|"
https://navavani.org.in/wp/archives/9795,एस्.एस्.एल्.सी. मूल्यनिर्णयशिबिरं एप्रिल् पञ्चमे तिथौ आरभ्यते।,"तिरुवनन्तपुरम्- एस्.एस्. एल्.सी. उत्तरपत्रिकाणां केन्द्रीकृतं मूल्यनिर्णयं एप्रिल् ५ दिनाङ्के आरभ्यते। मेय् २ दिनाङ्के अवसीयमानरूपेण घट्टद्वयेन शिबिरं प्रचलिष्यति। शिबिरे दूरवाणी निषिद्धा स्यात्।
प्रथमघट्टः एप्रिल् ५ तः १३ पर्यन्तं, द्वितीयघट्टः एप्रिल् २५ तः मेय् २ पर्यन्तं च आहत्य १४ दिनानि यावत् मूल्यनिर्णयं भविता। प्रतिदिनं प्रातः ९.३०तः सायं ४.३० पर्यन्तं शिबिरं प्रचलिष्यति प्रतिसत्रं सार्धद्वयहोरा मूल्यनिर्णयम् अर्धहोरासमं अङ्कसमाकलनं च भवेत्।
सार्धैकघण्टावधिकायाः परीक्षायाः ३६ उत्तरपत्राणि प्रतिदिनंएकेन मूल्यनिर्णयं करणीयानि सार्धद्वयावधिकायाः २४ उत्तरपत्राणि चेत् प्रतिदिनं २४ पत्राणि मूल्यनिर्णयं कुर्यात्।"
https://navavani.org.in/wp/archives/9786,"न्यूसिलाण्ट् राष्ट्रे इस्लामाराधनालये भुषुण्डिप्रयोगः, ४३ जनाः मृताः, नव भारतीयाः तिरोभूताः।","नवदिल्ली- न्यूसिलाण्डस्थे इस्लामाराधनालये संजाते तीव्रवादि आक्रमणे ४३ जनानां मृत्युः आवेदिता। सममेव भारतीयवंशजाः नव जनाः तिरोभूताः अभवत् इत्यप्यावेदनम। न्यूसिलाण्ट् भारतस्थानपतिः सञ्जीव् कोली वर्यः कार्यमिदं सूचितवान्। परं भुषुण्डिप्रयोगे एते मृताः इति एतावत्पर्यन्तं न आवेदितम्।
तिरोभूतान् भारतवंशजानधिकृत्य औद्योगिकं स्थिरीकरणं प्रतीक्ष्य तिष्ठति, तेषां परिवारे एतत्सम्बन्धिनी सूचना दीयते इत्यपि स्थानपतिः असूचयत्।
आक्रमणमनुबन्ध्य तिरोभूतानां सूचनाः सञचेतुं यतमानः अस्मि एतदर्थं न्यूसिलाण्ट् अधिकारिभिः सह वार्तालापं कुर्वन्नस्मीति विदेशकार्यवक्ता रवीष् कुमारः अब्रवीत्।"
https://navavani.org.in/wp/archives/9784,संस्कृते भाषापाठनोपाधिपत्रपरीक्षां-डी.एल्.एड्- आयोजयितुम् अनुमतिः दत्ता।,तिरुवनन्तपुरम्- राष्ट्रिय-शिक्षकशिक्षासमितेः – एन्.सी.टी.ई.- मानदण्डानुसारं व्यवस्थां पालयितुमशक्तायाः संस्कृताध्यापकपरीक्षायाः स्थाने प्राथमिक-माध्यमिकस्तरेषु संस्कृतं पाठयितुं योग्यतारूपां डी.एल्.एड्. संस्कृतं परीक्षां चालयितुं सर्वकारेण अनुमतिः दत्ता। राज्यशैक्षिकानुसन्धानप्रशिक्षणसमितेः निर्देशान् अङ्गीकृत्यैव एषा अनुमतिः जाता।
https://navavani.org.in/wp/archives/9772,"मुम्बै नगरे यात्रिकसेतुभङ्गः, षट् जनाः मृताः।","मुम्बै- मुम्बै नगरे छत्रपति-शिवजि-सीमा रेल् निस्थाने यात्रिकसेतोः भङ्गेन षट् जनाः कालकबलीभूताः। एषु तिस्रः स्त्रियः सन्ति। अपि च अस्यां दुर्घटनायां ३५ जनाः रुग्णाश्च अभवन्।
     मुम्बै सी.एस्.टी. रेल् निस्थानात् रक्षिदलकेन्द्रं प्रति निर्मितः सेतुरेव अपघाते पतितः। राष्ट्रिय-दुरन्तनिवारण-सेना तत्र सन्नद्धसेवायां निरता वर्तते। मृतानां रुग्णानां च संख्या इतोप्यधिकं जायेत इति पत्रिकासूचना अस्ति। अपघातस्य कारणमधिकृत्य अन्वेषणाय महाराष्ट्रा सर्वकारेण आदेशो दत्तः।"
https://navavani.org.in/wp/archives/9769,"चैनीयानि उत्पन्नानि बहिष्कर्तुम् आह्वानम्, प्रतिकरणं विना चीना।","नवदिल्ली- चैनीयानि उत्पन्नानि बहिष्कर्तुं समाजमाध्यमेषु आह्वानम्। मसूद् असरं आगोल भीकरत्वेन प्रख्यापितुं ऐक्यराष्ट्र रक्षासमित्यां आगतं प्रमेयं चीनया निरुद्धमासीत्। अत एव उत्पन्नबहिष्करणे पुनरपि आह्वानमागतम्।
चीनां बहिष्कुरुत इति आह्वानमेव पृथक् सूचनया सह समाजमाध्यमेषु प्रचलति। भीकराणां आवासकेन्द्रं पाकिस्तानमेव, चीनायाः साहाय्यं तेषामस्ति। अतः चीनाबहिष्करणे प्रचारमागतम्। व्यापारसंघः अपि चीनाबहिष्करणार्थं आदेशमदात्।"
https://navavani.org.in/wp/archives/9754,"एस्.एस्.एल्.सी. परीक्ष श्वःप्रभृति, 435142 परीक्षार्थिनः परीक्षां लेखिष्यन्ति।","तिरुवनन्तपुरम्- अस्मिन् वर्षे एस्.एस्.एल्.सी. , टी.एच्.एल्.सी., ए.एच्.एल्.सी. परीक्षाः बुधवासरे प्रारभन्ते। 435142 परीक्षर्थिनः अस्मिन् वर्षे परीक्षार्थं सन्नद्धाः भवन्ति। एषु 2,22,527 बालकाः 212,615 बालिकाश्च भवन्ति।
     केरलस्थेषु 2923 केन्द्रेषु लक्षद्वीपे नव केन्द्रेषु च परीक्षा प्रचलिष्यति। अपि च गल्फ् राष्ट्रेषु नव केन्द्राणि सन्ति। सर्वकारीयविद्यालयात् 142033 छात्राः निजीयादत्तवीद्यालयात् 262125 छात्राः निजीयानादत्तविद्यालयात् 30984 छात्पराश्रीचक्षां लिखन्ति। मार्च मासस्य 28 दिनाङ्कं यावत् परीक्षा भविष्यति।"
https://navavani.org.in/wp/archives/9745,केरलसर्वकलाशालायाः वेदान्तपठनकेन्द्रस्य आभिमुख्ये भाससमारोहो नाम आन्ताराष्ट्राघिवेशनम्।,"तिरुवनन्तपुरम्- केरलसर्वकलाशालायाः वेदान्तपठनकेन्द्रस्य आभिमुख्ये अस्य मासस्य ११,१२,१३ दिनाङ्केषु पालयं सेनट् हाल् वेदिकायां भाससमारोह इति नाम्ना अन्ताराष्ट्राधिवेशनम् आयोजयिष्यति। भारतीयसाहित्ये भासस्य योगदानानि इति विषये एव अधिवेशनम्।
अधिवेशनस्यास्य उद्घाचनं विख्यातः वार्ताप्रवाचकः डो. बलदेवानन्दसागरवर्यः विधास्यति। केरलसर्वकलाशालायाः कुलपतिः डो. पी.पी. अजयकुमारः आध्यक्ष्यमलङ्करिष्यति। कालटि संस्कृतविश्वविद्यालयस्य भूतपूर्वकुलपतिः डो. एन्.पी. उण्णिः मुख्यप्रभाषणं विधास्यति। देशविदेशेषु विश्वविद्यालयस्थाः प्रगद्भाः प्राचार्याः प्रबन्धं प्रस्तोष्यन्ति।"
https://navavani.org.in/wp/archives/9732,सैनिकानां छायाचित्राणि निर्वाचनप्रचारार्थं न योजयेरन् इति राजनैतिकदलेभ्यो निर्देशः।,"नवदेहली- सैनिकानां सैनिकयुक्तानाम् अधिवेशनानां वा छायाचित्राणि निर्वाचनस्य प्रचारार्थं न योजयेरन् इति निर्वाचनायुक्तस्य विज्ञापनम्। कानिचन दलानि ईदृशं चित्रं तेषां प्रचाराय उपयुञ्जते इति सूचानानुसारमेव राष्ट्रिय-प्रादेशिक-राजनैतिकदलेभ्य निर्वाचनायुक्तेन एषा सूचना दत्ता।
नेतारः एतत्सम्बन्धीनि विज्ञापनानि प्रत्याशिभ्यो दद्युः इत्यपि निर्वाचनायुक्तेन सूचितम्।"
https://navavani.org.in/wp/archives/9722,अयोध्या समस्यापरिहाराय त्रयाङ्गमाध्यस्थसमितिः।,"नवदिल्ली- अयोध्यायां रामजन्मभूमि-बाबर् ई मस्जिद् भूतर्कविषयः सर्वोच्चन्यायालयेन मध्यस्थचर्चायै नीतः अङ्गत्रयेण युक्ता समितिरेव सर्वोच्चन्यायालयस्य संविधानसभया निर्दिष्टा। सर्वोच्चन्यायालयस्य भूतपूर्वः प्राड्विवाकः इब्राहिं खलीफुल्लायाः आध्यक्ष्ये निर्मितायां समित्यां श्री श्री रविशङ्कर् वर्यः वरिष्टः अभिभाषकः श्रीरां पञ्चु वर्यश्च अङ्गे भवितारौ।
माध्यस्थसमितेः प्रवर्तनानि सप्ताहचतुष्टयाभ्यन्तरे प्रारभन्ते। अष्टसप्ताहाभ्यन्तरे निर्णयः स्वीररणीयः। अवश्यं चेत् समित्यां पुनरपि अङ्गानि योजयितुं समितिः प्रभवति।"
https://navavani.org.in/wp/archives/9712,अयोध्या व्यवहारः- मगध्यस्थाय सर्वोच्चन्यायालयस्य निर्देशः।,"नवदिल्लली -अयोध्याव्यवहारः विधिनिर्णयाय विन्यस्तः। माध्यस्थस्य साध्यता अन्वेष्टव्या इति निरीक्षणेन सहैव सर्वोच्चन्यायालयेन व्यवहारः विधिनिर्णयार्थं न्यस्तः। माध्यस्थानां नामनिर्देशायापि न्यायालयेन  आदिष्टः।
     एतस्मिन्नन्तरे माध्यस्थचर्चायां हिन्दूसंघटनाः अतृप्तिं सूचिवन्तः। माध्यस्थचर्चामधिकृत्य ज्ञातुं सामान्यजनाः विज्ञापनीयाः इति ते आवेदयन्। माध्यस्थचर्चायै सन्नद्धा इति इस्लां संघटनाःअसूचयन्। व्यवहारे परिभाषितानां रेखानां संशोधनाय षट्सप्ताहाधिकं समयं न्यायालयः अन्ववदत्। एतस्मिन्नन्तरे माध्यस्थमपि समायोजनीयं भवति। माध्यस्थचर्चा पराजयते चेत् अन्तिमवादाय न्यायालयः सन्नद्धो भविता।"
https://navavani.org.in/wp/archives/9705,प्रोः मुरलीमाधवः राष्ट्रपतिपुरस्कारेण बहुमानितः।,"तृश्शूर् – 2017 वर्षस्य राष्ट्रपतिपुरस्कारेण प्रसिद्धः संस्कृतपण्डितः प्रोः मुरलीमाधवः बहुमानितः। संस्कृतभाषाप्रवर्तनानि तथा साहित्ययोगदानानि च परिकल्प्य अयं पुरस्कारः समर्प्यते। पञ्चलक्षं रुप्यकाणि प्रशस्तिपत्रं स्मारकफलकञ्च पुरस्कारस्वरूपम्। मार्च् मासस्य अन्तिमवारे आयोज्यमाने सम्मेलने पुरस्कारं समर्पयिष्यति।
     प्रोः मुरलीमाधवः श्रीशङ्कराचार्यसंस्कृतसर्वकलाशालायां तथा राष्ट्रीय संस्कृत संस्थानस्य गुरुवायूर् केन्द्रे च संस्कृतसाहित्यविभागस्य अध्यक्षपदवीम् आवहन्नासीत्। कलाशालायाः शासकसमित्या संस्कृतस्य प्रतिनिधिरूपेण, केन्द्रसाहित्य अक्कादमी संस्थायाः उपदेशकरूपेण च कर्मनिरतः आसीत् अयं पण्डितः। संस्कृतम् आङ्गलेयम् कैरली भाषासु प्रवीणो∫यं 25 अधिकान् ग्रन्थान् शताधिकान् अनुसन्धानप्रबन्धान् च व्यरचयत्।
     प्रोः मुरलीमाधवः संस्कृतभाषाप्रचारणप्रवर्तनेषु तत्परो भवति। संस्कृतपण्डितस्य पि.सि. वासुदेवन् इलयत् वर्यस्य तथा पार्वती वर्यायाश्च पुत्रः भवति अयं महात्मा।
     महात्मने तस्मै नववाणीपरिवारस्य आशंसाः समर्पये।"
https://navavani.org.in/wp/archives/9702,केरलीय संस्कृतसंधस्य नेतृत्वे द्विदिवसीया शिल्पशाला,"तृशूर्- केरलीयसंस्कृतसंघस्य नेतृत्वे द्विदिवसीया शिल्पशाला २०१९ मार्च मासस्य ९,१० दिनाङ्कयोः तृशूर् केरलवर्मा कलालये आयोज्यते।
अस्य उद्घाटनं केरलकलामण्डलं कल्पितविश्वविद्यालयस्य कुलपतिः डो. टी.के. नारायणन् वर्यः निर्वक्ष्यति। उद्घाटनाधिवेशने डो, कावुम्पायि बालकृष्णन् वर्यः अध्यक्षो भविता। डो. वी.के. विजयन् स्वागतं व्याहरिष्यति।
उद्घाटनानन्तरं प्रभाषणानि भवितारः। नवोत्थानवीक्षणानि इति विषये डो. राजा हरिपिरसाद्, धर्मविश्वासः मानविकता च इति विषये डो. के.जी. पौलोस्, ज्योतिषं ज्योतिश्शास्त्रं च इति विषये डो. वी. आर्. मुरलीधरन्, मण्डलस्थेषु मन्दिरेषु आचारः विश्वासश्च इति विषये मुल्लमङ्गलं नारायणन् नम्पूतिरि , भारतीयदर्शनानि इति विषये डो. जे. प्रसाद् इत्येते प्रभाषणानि विधास्यन्ति।"
https://navavani.org.in/wp/archives/9698,कुवैत् राष्ट्रे योगप्रशिक्षणकेन्द्रं प्रवर्तनम् आरब्धम्।,"कुवैत्- कुवैत् राष्ट्रे योगा हेल्त् प्लस् इति नामना योगप्रशिक्षणकेन्द्रं प्रवर्तनमारब्धम्। जीवितशैलीरोगान् योगाभ्यासद्वा  कथं प्रशमयितुं शक्यते इति मुख्यप्रभाषिका डो. अखिला विनोद् वर्या प्रत्यपादयत्। साल्मिया नाफो मण्डपे आयोजितं योगा हेल्त् प्लस् इत्यस्य उद्घाटनं डो. अखिला विनोद् वर्यया साकं नाफो अध्यक्षः विजयकृष्णः, राजीव् मेनोन्, लक्ष्मी प्रमोद्, अनिल् कुमार् इत्येये सम्भूय निरवहन्।"
https://navavani.org.in/wp/archives/9653,एफ् १६ विमानस्य उपयोगमनुबन्ध्य पाकिस्तानं विरध्य अमेरिक्का स्पष्टीकरणम् अचोदयत्।,"वाष्ङ्टण्- अमेरिक्कया निर्मितं एफ्-१६ युद्धविमानं भारतं प्रति प्रयुक्तमित्यतः अमेरिक्काराष्ट्रं पाकिस्तानात् स्पष्टीकरणं समचोदयत्। समयानुसारं एफ्-१६ विमानं भारतं प्रति प्रयोक्तुं पूर्वानुमतिः आवश्यकी। पूर्वानुमतिं विना अस्योपयोगः समयालङ्घनमेव इत्यतः स्पष्टीकरणं चोदितम्।
बालक्कोट् व्योमाक्रमणस्य पश्चात् पाकिस्तानस्य एफ्-१६ विमानानि भारतसीमायां प्रवेष्टुं उद्यतानि इति रेखासहितं भारतेन आवेदितमासीत्। तदनन्तरमेव अमेरिकायाः अयमुद्यमः।"
https://navavani.org.in/wp/archives/9642,भारतस्य वीरपुत्रः अभिनन्द् वर्धमान् वर्यः श्वः मुक्तो भविष्यति।,"इस्लामाबाद्- पाकिस्तानेन बन्दिरुपेण गृहीतः भरतस्य वायुसेना विंग् कमान्टर् अभिनन्द् वर्धमान् वर्यः श्वः मुक्तो भविष्यति। पाक् प्रधानमन्त्रिणा इम्रान् खान् वर्येण इस्लामाबादे इदम् उद्घोषितम्। अभिनन्द् वर्धमान् वर्यस्य ग्रहणे अन्ताराष्ट्ररंगे महान् विमर्शः पाकिस्तानं विरुध्य प्रचरति इत्यतः पाकिस्तानस्य अयं निर्णयः। समाधानसन्देश इति रुपेणैव अभिनन्द् वर्यं मोचयतीति इम्रान् खान् अवदत्।
     ह्यस्तने सीमामुल्लङ्ख्य आगतानि पाक् विमानानि सीमातः दूरीकर्तुं यतमान आसीत् अभिनन्द् वर्यः। तदन्तरे मिग् 21 इति विमानं भञ्जयन् पाक् सैन्यं अभिनन्द् वर्धमानम् अग्रहीत्। सः झटित्येव मोचनीय इति भारतेन सूचित आसीत्।"
https://navavani.org.in/wp/archives/9634,राज्यस्तरीयाः चलचित्रपुरस्काराः घोषिताः।,"तिरुवनन्तपुरम्- 49 तमाः राज्यचलचित्रपुरस्काराः घोषिताः। जयसूर्या तथा सौबिन् षाहिर् च विशिषिटनटौ भवत।। ञान् मेरिक्कुट्टी इति चलचित्रे नायकपात्रस्य अभिनयेन जयसूर्या पुरस्कां प्राप। सुडानि फ्रं नैजीरिया इति चित्रे अभिनयेन सौबिन् षाहिर् पुरस्कारमाप। विशिष्टा नटी निमिषा सजयन् भवति।
     विशिष्टनिदेशकत्वेन श्यामप्रसाद् चितः विशिष्टः छायाग्राहकः के.यूय मोहनन्- चित्रं कार्बण्। विजय् येशुदासः विशिष्टगायकस्य पुरस्कारमाप। तथा श्रेया घोषाल् विशिष्टगायिका च भवति। जोजु जोर्ज् विशिष्टः स्वभावनटः भवति। विशिष्यं चलचित्रं ओरु ञायराय्च
     पुरस्कारनिर्णयसमित्यध्यक्षः कुमार् साह्नि अस्ति। 101 चलचित्राणि प्रतियोगितायां भागमभजन्त। 21 चित्राणि अन्तिमघट्टे प्रविष्टान्यासन्।"
https://navavani.org.in/wp/archives/9627,"पाकिस्तानाय प्रत्यादेशं दत्वा भारतम्, दिल्ल्यां प्रधानमन्त्रिणः नातृत्वे सद्यः अधिवेशनम्।","नवदिल्ली- पुल्वामा भीकराक्रमणे भारतसैन्येन पाकिस्तानाय प्रत्यादेशो दत्तः। सद्य एव दिल्यां राष्ट्रिय-सुरक्षाकार्य-संसत्समितेः अधिवेशनमारब्धम्।
प्रधानमन्त्रिणः नरेन्द्रमोदिनः आध्यक्ष्ये समारब्धे अधिवेशने राजनाथसिंहः, अरुण् जेय्टिली, निर्मला सीतारामन्, सुषमा स्वराज् प्रभृतयः केन्द्रमन्त्रिणः, राष्ट्रिय-सुरक्षा उपदेष्टा अजित् डोवल् च भागं गृह्णन्ति।
अधिवेशनानन्तरं सेनायाः सपद्याक्रमणमधिकृत्य प्रधानमन्त्री राष्ट्रम् अभिसम्बोधयिष्यति।
१२ मिराष् युद्धविमानान्युपयुज्य कुजवासरे प्रात एव भीकरशिबिरं प्रति आक्रमणं जातम्। जेय्षे शिविराणि नियन्त्रणप्रकोष्ठाश्च भग्नानि कृतानि। ३०० अधिकाः भीकराः व्यापादिताः इत्यावेदयति।"
https://navavani.org.in/wp/archives/9618,राज्य-परिवहणनिगमस्य वैद्युत-बस् यानानि अद्यःप्रभृति सेवां विधास्यन्ति।,"तिरुवनन्तपुरम्- केरलराज्य-परिवहणनिगमस्य नूतनः संरम्भः भवति वैद्युतबस् यानसेवा। सेवेयम् अद्यःप्रभृति प्रवर्तते। शब्दरहित‌ः धूमरहितश्च बस् यानमिति सङ्कल्पः अनया सेवया साध्यो भवति।
     डीजल् उपयुज्य प्रवर्तमानस्य बस् यानस्य व्ययः प्रतिकिलोमीट्टर् ३१ रूप्यकाणि भवन्ति, परं वैद्युतयानार्थं व्ययः केवलं त्रीणि रूप्यकाण्येव इति विशेषः। एकस्मिन् समये वैद्युतविन्यासेन ३०० कि.मी.पर्यन्तं दूरं यातुं शक्यते।
     तिरुवनन्तपुरे एरणाकुले च प्रथमं सेवा भविष्यति। दश बस् यानानि अधुना सेवार्थं सज्जानि भवन्ति। एतानि कांचन समयामनुसृत्य सज्जीकृतानि। समयानुसारं निजीयनिगमस्य यानं चालकसहितं परिवहणनिगमाय दीयते। वैद्युतिः नियन्त्रकश्च परिवहणनिगमेन आयोज्येते।"
https://navavani.org.in/wp/archives/9601,अन्ताराष्ट्र आयुर्वेदानुसन्धानकेन्द्राय शिलान्यासं व्यदधात्।,"श्रीकण्ठापुरम्, केरलम्- अन्ताराष्ट्रप्रशस्तम् आयुर्वेदानुसन्धानकेन्द्रं केरले अचिरेण सफलं भविष्यति। कण्णूर् श्रीकण्ठापुरसमीपे कल्याट् देशे अस्य केन्द्रस्य शिलान्यासं मुख्यमन्त्रिणा पिणराय् विजयन् वर्येण कृतम्। स्वास्थ्यमन्त्री शैलजा वर्या अध्यक्षा आसीत्।
     केरलस्य आयुर्वेदपारम्पर्यं संरक्षितुं औषधानां फलप्राप्तिं शास्त्रीयरीत्या अवगन्तुं च अनेन केन्द्रेण साध्यं भविता। जीवितशैलीरोगः अर्बुदरोगः वार्धक्यकालरोगः इत्यादिषु नूतनं गवेषणमत्र भविष्यति।
     अमूल्यानां तालीपत्रग्रन्थानां संरक्षणाय नूतना साङ्केतिकविद्या अत्रोपयुज्यते। केन्द्र-राज्यसर्वकारयोः सहयोगेन ३०० कोटिरूप्यकाणां व्ययेनैव केन्द्रस्यास्य निर्माणं क्रियते।"
https://navavani.org.in/wp/archives/9557,कालटी श्रीशङ्कराचार्यसंस्कृतविश्वविद्यालये शास्त्रयान् कार्यक्रमः।,"कालटी- विश्वविद्यालयस्य प्रवर्तनानि योगदानं च सामान्यजनेभ्यो सम्यगवगन्तुं केरलसर्वकारेण आयोजिता परियोजना भवति शास्त्रयान्।
विश्वविद्यालयानुदानायोगस्य ए ग्रेड् लब्धः विश्वविद्यालयः भवति संस्कृतविश्वविद्यालयः। कालटी मुख्यकेन्द्रादृते अष्टौ प्रादेशिककेन्द्राणि च सन्ति अस्य विश्वविद्यालयस्य। भाषा, मानविकविषयाः, अभिनयः, नृत्तं, चित्रकला, सामाजिकपठनं, कायिकपछनम् इत्येवं वैविध्यरूपाः पठनविभागाः अत्र सन्ति।
अस्य वर्षस्य शास्त्रयान् पद्धतिः दर्पणं २०१९ नाम्ना फिब्रुवरी २२, २३ दिनाङ्कयोः आयोजयिष्यति। सामान्यजनानां कृते आयेजिते अस्मिन् कार्यक्रमे ह्रस्वचलचित्राणां प्रदर्शनं भविता। अस्योद्घाटनं २२ दिनाङ्के कोच्ची शास्त्रसाङ्केतिकसर्वकलाशालायाः कुलपतिः प्रोफ. आर्. शशिधरन् निर्वक्ष्यति।"
https://navavani.org.in/wp/archives/9549,"कोच्चीनगरे महती अग्निबाधा, जीवहानिः नास्ति।","कोच्ची- कोच्चीनगरे एरणाकुलं सौत् रेल्निस्थानस्य समीपे बहुतलमन्दिरे महती अग्निबाधा जाता। अद्य प्रातः ११ वादने पारगण् इति पादुकसंभरणशालायाम् अग्निबाधा जाता। रब्बर् उपयुज्य निर्मिता पादरक्षा अत्र अधिकतया सम्भृता इत्यतः अग्निबाधायाः काठिन्यं वर्धते। रक्षिदलम् अग्निशमनसेनादलं च पावकशमनकर्मणि व्यापृते वर्तेते। अग्निबाधा आरभ्य होराद्वये अतीते अपि सम्पूर्णनियन्त्रणं न जातम्। अस्यां घटनायां जीवनाश‌ नाभवत्, को/पि रुग्णश्च न संजातः।"
https://navavani.org.in/wp/archives/9544,आट्टुकाल् देवीमन्दिरे अद्य पोङ्काला महामहः। अनन्तपुरी भक्तानां महायागशाला जाता।,"तिरुवनन्तपुरम्- अद्य आट्टुकाल् मन्दिरे  पोङ्काला महोत्सवः। व्रतशुद्ध्या सह देव्यै पोङ्काला समर्पयितुं लक्षपरिमितानां स्त्रीजनानां सान्निध्यम् अनन्तपुर्यां जातम्। कु्भमासे पूर्वफल्गुनी नक्षत्रं पौर्णमी च युगपदागते दिने एव अयं महोत्सवः आचर्यते।
     प्रातः 10.15 वादने मन्दिरस्थात् दीपात् अग्निमादाय पण्टार अटुप्प् इति चुल्लिकायां  स्थाप्य एव पोङ्काला आरभते। ततः चुल्लिकातः चुल्लिकं अग्निः संक्राम्यते। मन्दिरात् योजनापर्यन्तं दुरे पोङ्कालार्थं चुल्ल्यः स्थापिता वर्तन्ते। मध्याह्ने 2.15 वादने एव पोङ्काला निवेद्यं समर्प्यते। पोङ्कालादिनमालक्ष्य अनन्तपुरीनगरं सुरक्षावलये अस्ति। स्त्रीणां शवरिमला इति प्रसिद्धं भवति आट्टुकाल् मन्दिरम्।"
https://navavani.org.in/wp/archives/9535,भीकराक्रमणं प्रतिरोद्धुं पञ्चवर्षाभ्यन्तरे को/पि प्रयासः कुतो न कृतः- ममता बानर्जी।,नवदिल्ली- पुल्वामा भीकराक्रमणसमानं प्रवर्तनं निरोद्धुं गते पञ्चवर्षाभ्यन्तरे केन्द्रसर्वकारेण कोपि प्रयासः कुतो न कृत इति पश्चिमवंगमुख्यमन्त्री ममता बानर्जीवर्या अवदत्। पञ्चदिवसं यावत् अस्मिन् विषये सा मौनमवलम्बते स्म। अधुना पश्चिमवंगदेशे वंशीयविभागाय श्रमो दृश्यते इत्यतः एतत् कार्यं वक्तुं प्रेरिता अभवम् इति सा न्यगादीत्।
https://navavani.org.in/wp/archives/9516,स्वयं प्रतिरोधाय भारतस्याधिकारम् आलम्बते इति अमेरिक्काराष्ट्रम्।,"वाषिङ्टण्-भीकरवादं विरुध्य स्वयं प्रतिरोधाय तथा भीकरवादमुन्मूलयितुं भारताय अमेरिक्काराष्ट्रस्य आलम्बनम्। स्वयं प्रतिरोधाय भारतस्याधिकारम् अनुमेने इति ऐक्य-अमरिका-राष्ट्रप्रवक्ता सूचितवान्।
     पुल्वामा भीकराक्रमणस्य पश्चात् भारतस्य राष्ट्रिय-सुरक्षा उपदेष्टारं अजित् डोवल् वर्यं दूरवाणीद्वारा आहूय अमरिकायाः राष्ट्रिय-सुरक्षा-उपदेष्टा जोण् बोल्टन् वर्यः एव कार्यमिदमसूचयत्। पुल्वामा भीकराक्रमणे स स्वकीयंअनुशोचनसन्देशं च दूरवाणीद्वारैव दत्तवान्।
     आतङ्कवादिभ्यः आलम्बनं दीयमानस्य पाकिस्तानस्य प्रवर्तनानि नाङ्गीकरणीयानि, एतानि पूर्णतया समापयितुं पाकिस्तानं प्रति पुनरपि आवेदयिष्यति इत्यपि जोण् बोल्टन् वर्यः अवदत्।"
https://navavani.org.in/wp/archives/9505,पुल्वामा भीकराक्रमणं- राष्ट्रिय-अन्वेषणसंघः गृहमन्त्री राजनाथसिंहश्च अद्य काश्मीरे।,"श्रीनगरम्- जम्मू काश्मीरे राष्ट्रिय-अन्वेषण-निगमस्य द्वादशाङ्गसंघः अद्यअन्वेषणं विधास्यति। सूक्ष्मनिरीक्षणसन्नाहेन सह अगम्यमानः संघः भीकराक्रमणेन अभिभूते स्थले निरीक्षणम्  आयोजयिष्यति। ऐ.जी. पदवीस्थः अधिकारी एव संघं नयति।
केन्द्रीय गृहमन्त्री राजनाथसिंहश्च अद्य काश्मीरान् प्राप्स्यति। प्रातः प्रथानमन्त्रिणः नेतृत्वे आयोज्यमानस्य मन्त्रिसभासुरक्षासमित्यधिवेशनस्य अनन्तरं स काश्मीरान् गमिष्यति।
भीकराक्रमणेन अभिभूते पुल्वामा स्थले सन्दर्शनानन्तरं वरिष्ठैः सुरक्षाकर्मकरैः तथा रक्षिदलनेतृभिः सह सः आशयविनिमयं करिष्यति। एतस्मिन्नन्तरे जम्मूकाश्मीरे अन्तर्जालसेवानां नियन्त्रणं  समायोजयत्। सुरक्षाकारणेनैवेदं नियन्त्रणं भवति।"
https://navavani.org.in/wp/archives/9500,विश्व-केरलसभायाः प्रथमं पश्चिमेष्या अधिवेशनम् अद्य दुबै राष्ट्रे।,"अबुदाबि- विश्वकेरलसभायाः प्रथमं पश्चिमेष्या मेखला अधिवेशनं दुबै राष्ट्रे   मुख्यमन्त्री पिणरायि विजयन् वर्यः उद्घाटयिष्यति। दुबै इत्तिसलात् अक्कादम्याम् शुक्रवासरे शनिवासरे च अदिवेशनं निश्चितमस्ति।
केरलाद् बहिः आयोज्यमाने अधिवेशने गल्फ् प्रविश्यायां प्रवासिभिः अनुभूयमानाः समस्याः चर्चिष्यन्ते। शताधिकाः प्रतिनिधयः अस्मिन् भागं भजिष्यन्ति।
प्रवासिनां कृते आविष्क्रियमाणाः परियोजनाः अधिकृत्य मुख्यमन्त्री विशदयिष्यति। विश्वकेरलसभायाः सप्त उपसमितयः सन्ति तासां निर्देशानुसारं चर्चा भविष्यति।"
https://navavani.org.in/wp/archives/9491,संस्कृतमाधुरी- समापनसमारोहः।,"इरिङ्ङालक्कुटा- राज्य-शैक्षिकानुसन्धान-प्रशिक्षणपरिषदः नेतृत्वे माध्यमिकस्तरीयाणां छात्राणां कृते संस्कृतपठनपरिपोषणाय प्रवृत्तिपथमायोजयन्ती पद्धतिः भवति संस्कृतमाधुरी। राज्ये प्रथमं दशसु विद्यालयेषु आदर्शरूपेण अस्य निर्वहणं व्यदधात्।
          इरिङ्ङालक्कुटा नटवरम्प् उच्चतरविद्यालये अस्याः पद्धतेः समापनं जूबिली हाल् वेदिकायां सुसम्पन्नम्। तदनुबन्ध्य क्रीडाकक्ष्यायाः आरभ्य दशमकक्षंयापर्यन्तेभ्यः छात्रेभ्यः संस्कृतक्रीडानिर्देशः अदात्। संस्कृतक्रीडोत्सवस्य उद्घाटनं ग्रामपञ्चायत् अध्यक्षा इन्दिरा जयतिलकन् निरवहत्। जिल्ला पञ्चायत् सदस्यः टी.जी. शङ्करनारायणः समापनसमारोहम् उदघाटयत्। रक्षाकर्तृसमित्यध्यक्षः एं.के. मोहनन् वर्यः आध्यक्ष्यं व्यदधात्। प्रथमाध्यापिका लालीवर्या स्वागतं तथा संस्कृताध्यापकः सुरेष्बाबू कृतज्ञतां च अर्पयामासतुः। डो. महेष् बाबू, बाबू कोटश्शेरि प्रभृतयः आशंसां व्याहरन्।"
https://navavani.org.in/wp/archives/9488,"ट्विट्टर् मध्ये व्याजानां निरोधः, प्रधानमन्त्रिणः ४ लक्षम् अनुगतिकाः बहिर्गताः। राहुल्गान्धिनः अनुगतिकानां संख्या अपि न्यूना जाता।","नवदिल्ली- व्याजादेशान् अवगत्य अनुप्रवर्तनम् आरब्धे सति प्रधानमन्त्रिणः नरेन्द्रमोदिनः काण्ग्रेस् दलनेतुः राहुल्गान्धिनः तथा असंख्यकाऩां राजनैतिकनेतृृृृणां च लक्षपरिमिताः ट्विट्टर् आदेशाः विनष्टाः।
व्याजादेशायुक्ताः अनुगतिकाः प्रधानमन्त्रिणमेव अधिकतया अनुगच्छन्ति। गतजूलैमासादारभ्य व्याजलेखायुक्तान् अनुगतिकान् अवगत्य तेषामादेशान् समापयत्। ततःपरं नरेन्द्रमोदिनः अनुगतिकेषु लक्षत्रयं व्याजलेखायुक्ताः बहिर्गताः।
दिल्लीस्था इन्द्रप्रस्था इन्स्टिट्ट्यूट् आफ् टेक्नोलजी संस्था एव व्याजलेखायुक्तानां प्रभावं बहिरानयत्।"
https://navavani.org.in/wp/archives/9465,नववाण्या‌ः दशमं वार्षिकदिनम्।,"इरिङ्ङालक्कुटा – फिब्रुवरी १० दिनाङ्कः नववाण्याः दशमं जन्मदिनं भवति। २०१० फेब्रुवरी १० दिनाङ्के एव नववाणी इति जालपुटस्य औपचारिकम् उद्घाटनमभवत्। तृशूर् मण्डले इरिङ्ङालक्कुटा विद्याभ्यासमण्डलस्य संस्कृतं कौण्सिल् नेतृत्वे समायेजितो/यं जालपुटः अद्य शाखोपशाखाभिः विवर्धमानः वर्तते। अस्य प्रायोजकः सी.वी. जोस् वर्यः अन्तर्जाललोके संस्कृतस्यापि अद्वितीयं स्थानमस्तीति सर्वान् संस्कृतशिक्षकान् अस्मारयत्।
     नूतनया साङ्केतिकविद्यया पठनप्रवर्तनानि आयोजयितुं सहायकानि बहूनि कार्याणि अस्मिन् जालपुटे सन्ति।  वर्षद्वयात् पूर्वं अस्य मोबैल् आप् तथा मोबैल् व्यू अपि प्रवृत्तिपथमानीतं वर्तते। येन सङ्गणकानां साहाय्यं विनैव अतितान्त्रिकरीत्या पाठयितुम् अध्यापकाः प्रभवन्ति।
     श्रीशङ्कराचार्य-संस्कृतविश्वविद्यालयस्य तदानीन्तनः कुलपतिः तथा राज्यशैक्षिकानुसन्धानप्रशिक्षणपरिषदः अधुनातनः निदेशकः डो. जे. प्रसाद् वर्यः २०१० फेब्रुवरी १० दिनाङ्के इरिङ्ङालक्कुटायां नववाणी जालपुटस्य उद्घाटनं व्यदधात्। डो. के.जी. पौलोस् वर्यः अपि सन्निहितः आसीत्।
     दशमे अस्मिन् जन्मदिने अनुवाचकेभ्यः आशंसामर्पयामः।"
https://navavani.org.in/wp/archives/9459,शबरिमलायां पुनः नियन्त्रणानि आयोज्यन्ते।,"पत्तनंतिट्टा- शबरिमलायां पुनः सन्दर्शकनियन्त्रणम् आयोजयितुं रक्षिदलं सन्नह्यति। कुम्भमासपूजार्थं कुजवासरे मन्दिरोद्घाटनं भविता। अस्मिन् साहचर्ये निलक्कल् प्रदेशात् सन्निधानपर्यन्तं नियन्त्रणम् आयोजयिष्यति।
     युवतीप्रवेशविषये प्रतिषेधमालक्ष्य भक्तेभ्यः सुगमं दर्शनं विधातुं सर्वकारः सदा सन्नद्धः भवति, तदर्थमेव नियन्त्रणमिति पत्तनंतिट्टमण्डल-रक्षिदलाधिकारी न्यगादीत्।
     सुरक्षायाः भागत्वेन कुजवासरे भक्त-पत्रकारप्रभृतयः सर्वे जनाः प्रातः दशवादनानन्तरमेव निलक्कल् तः पम्पा-सन्निधानं प्रति प्रवेशमर्हन्ति। पूजादिवसेषु शान्तिं संरक्षितुं सर्वैः सहकारिभिः भाव्यम् इति रक्षिदलनेता अभ्यर्थयत्।
     पूजार्थं फेब्रुवरी १२ कुजवासरादारभ्य १७ रविवासरपर्यन्तं सन्निधाने प्रवेशः भविता।"
https://navavani.org.in/wp/archives/9451,"दशरूप्यकशुल्केन त्रिचक्रिकायां यात्रा, कोच्ची मेट्रो रयिल् निगमस्य नूतना पद्धतिः।","कोच्ची- कोच्ची नगरे अवरतः दशरूप्यकाणां शुल्केन त्रिचक्रिकायात्रासेवा समारब्धा। त्रिचक्रिकाकर्मकराणां संयुक्तसंघस्य नेतृत्वे कोच्ची मेट्रो निगमस्य अनुबन्धसेवारूपेण प्रवर्तमानायाः त्रिचक्रिकासेवायाः कृते वैद्युतिमुपयुज्य प्रवर्तमानाः त्रिचक्रिकाः सज्जाः भवन्ति।
पद्धतेः सूत्रधारत्वं कोच्ची मेट्रोरयिल् निगमस्यास्ति। प्रथमं किलोमीट्टर् द्वयपर्यन्तं दशरूप्यकाणि, अतिरिक्तैकैक कि.मी. कृते पञ्चरूप्यकाणि इति क्रमः। वैद्युतत्रिचक्रिकायां चत्वारो जनाः प्रयाणाय प्रभवन्ति। एकैकः दशरूप्यकाणि दद्यात्। षेयर् ओट्टो इत्यस्य नामास्ति।
परिस्थितिमलिनीकरणात् विमुक्ता भवति इत्यस्याः विशेषता। अपि च जी.पी. एस्. सुविधा अस्तीत्यतः सुरक्षा अपि भवति।"
https://navavani.org.in/wp/archives/9442,अपगताचरणम्- अध्यापकान् गृहीतुमागतं रक्षिदलं छात्रैः अवरुद्धम्।,"मूवाट्टुपुषा- छात्राणां पुरतः मर्यादारहितः आचारः इत्याक्षेपे वालकं ब्रैट् पब्लिक् स्कूल् नामकस्य विद्यालयस्य प्रांशुपालं तथा प्रथमाध्यापिकां च गृहीतुमागतं रक्षिदलसंघं छात्राः नियरुन्धन्। अन्तरिक्षे संघर्षभरिते जाते रक्षिदलसंघः प्रतिनिवृत्तः।
प्रांशुपालः जोर्ज् ऐसक् तथा तस्य पत्नी तथा प्रथमाध्यापिका च लिमा जोर्ज् इत्येतयोः गृहीतुमागतं संघमेव छात्राः रक्षाकर्तारः च मलित्वा न्यरुन्धन्।
गतदिने रक्षाकर्तृमेलने छात्राणां पुरत‌ः कंचन रक्षितारम् असभ्यवचनैः अपामानयत् इति कस्याश्चन मातुः आवेदने एव रक्षिदलस्य अयमुुक्रमः जातः।"
https://navavani.org.in/wp/archives/9434,एन्डोसल्फान् प्रक्षोभः अवसितः।,"तिरुवनन्तपुरम्- कासरगेड् देशीयैः एन्डोसल्फान् दुरितबाधितैः तिरुवनन्तपुरं सचिवालयस्य पुरतः समायोजितः उपवाससमरः पर्यवसितः। मुख्यमन्त्रिणः पिणरायि विजयस्य सान्निध्ये क्रियमाणया चर्चया एव समरमवसितुं निर्णयो जातः। मुख्यमन्त्रिणः निजीयकार्यदर्शी एं.वी. जयराजन् वर्यः एव कार्यमिदं पत्रालयान् न्यवेदयत्।
दुरिकबाधितानां पट्टिकायां इतो/प्यधिकं नाम अन्तर्भाव्यमिति समरसमितेः आवश्ये सर्वकारः अनुकूलतां प्राकटयत्। एतदर्थम् अनुस्यूतकार्यक्रमान् आयोजयितुं मण्डलाधिपं निरदिशत्।
दुरतबाधितानाम् अष्टौ परिवाराः गतेषु पञ्चगिवसेषु सचिवालयगोपुरे समरं कुर्वन्तः आसन्।"
https://navavani.org.in/wp/archives/9409,केन्द्रिय समाचारविभागस्य (सी.बी.ऐ.) मेधावित्वेन ऋषिकुमारशुक्लावर्यः नियुक्तः।,"नवदिल्ली- अनिश्चितत्वस्यान्ते नूतनः सी.बी.ए. निदेशकत्वेन ऋषिकुमारशुक्लावर्यः केन्द्रसर्वकारेण नियुक्तः सः मध्यप्रदेशे अरक्षिदलस्य परमनिदेशकः आसीत्। प्रधानमन्त्रिणः आध्यक्ष्ये उन्नताधिकारसमितिरेव बहुदिवसस्य अधिवेशन्नन्तरं एनं न्ययुञ्जत। 30 प्रत्याशिनां पट्टिकातः इयं नियुक्तिः जाता। प्रधानमन्त्री नरेन्द्रमोदीवर्यः, विपक्षदलनेता मल्लिकार्जुन खार्गे, मुख्यन्यायाधीशः रञ्जन् गोगोय् च समित्याम् अङ्गानि सन्ति।
सि.बि.ए. निदेशकनियुक्तिः अनिश्चिततया विलम्बते इति कारणेन सर्वोच्चन्यायालयस्य विमर्शः सञ्जातः आसीत्। एतादृशी संस्था तात्कालिकनिदेशकेन प्रवर्तते इत्येतत् नाङ्गीकर्तुं शक्यते इत्यासीत् न्यायालयविमर्शः।"
https://navavani.org.in/wp/archives/9397,छात्रैः रचितं ह्रस्वचलचित्रं प्रधानमन्त्रिणः प्रशंसामवाप।,"स्वस्थाः जनाः राष्ट्रस्य सम्पदः।
तृशूर्- प्रधानमन्त्रिणः स्वच्छभारत अभियानमनुसृत्य स्वच्छताविषये तृशुर् मट्टत्तूर् माध्यमिकविद्यालयीयैः छात्रैः निर्मितं ह्रस्वचलच्चित्रं प्रधानमन्त्रिणः नरेन्द्रमोदीवर्यस्य प्रशंसामवाप।
पूर्वं राज्य-संस्कृतं कौण्सिल् विद्यालयीयछात्राणां कृते ह्रस्वचलचित्रप्रतियोगितां समायोजयदासीत्। तदात्वे रचितमिदं चलच्चित्रम्। तत्रापि पुरस्कृतमासीदितम्।
विद्यालयप्रथमाध्यापिकायाः कृते लिखिते पत्रके छात्राणाम् इदम् उद्यमं प्रधानमन्त्री मुक्तकण्ठं प्रशशंस। पत्रके श्रीमता नरेन्द्रमोदिना सूचितं यत् महात्मगान्धिनः १५० तमे जन्मदिनसमारोहं प्रवर्तमाने अस्मिन् काले स्वच्छता तथा स्वास्थ्यं च कथं परस्परपूरकं भवतीति छात्राः सम्यक् ज्ञातवन्तः। एतत् अन्येषां छात्राणां मार्गदर्शकमपि भूयात् इति।
प्रधानमन्त्रिणः प्रशंसापत्रम्"
https://navavani.org.in/wp/archives/9388,केन्द्रीयः अर्थसङ्कल्पः- आयकरपरिधिः परिष्कृता।,"नवदिल्ली- २०१९ तमवर्षस्य कृते अर्थसङ्कल्पः अद्य लोकसभायां प्रस्तुतः। निर्वाचने गोपुरद्वारमागते तात्कालिकरूपेणैव अस्य प्रस्तुतिः जाता। अर्थसङ्कल्पानुसारम् आयकरस्य परिधौ वर्धना जाता। नूतननिर्देशानुसारं पञ्चलक्षरूप्यकाणि पर्यन्तम् वेतनाययुक्ताः आयकरात् मुक्ताः भवेयुः। आयकरनियमस्य ८० सी अनुसारम् आयकरात् १.५ लक्षं रूप्यकाणाम् आश्वासः आसीत्य़ स अनुवर्तते। अतः ६.५ लक्षं रूप्यकाणां वेतनाययुक्तैः कर्मकरैः आयकरः न दातव्यः।
सामान्यव्यवकलनं ४०००० रूप्यकेभ्यः ५०००० रूप्यकाणि इति परिवर्तितम्। पत्रालयसञ्चितनिधेः ४०००० रूप्यकाणि पर्यन्तं करमुक्तप्रस्तावना नावश्यकी।"
https://navavani.org.in/wp/archives/9382,"राष्ट्रपितुः प्रतिरूपं प्रति गोलिकाप्रहारः, हिन्दू महासभां प्रतिकृत्वा केरला सैबर् वार्येय्स् इति संघः।","तिरुवनन्तपुरम्- राष्ट्रपितुः महात्मागान्धिनः एकसप्ततितमे रक्तसाक्षित्वदिने हिन्दू महासभया गान्धीवधः पुनराविष्कृतःतथा नाथुरां गोड्से प्रतिमायां हारार्पणं च कृतम्। घटनामेतां अत्यतिशयेन श्रुतवन्तः राष्ट्रपौराः। हिन्दूमहासभायाः राष्ट्रियसचिवा पूजा शुकन् पाण्डे एव गान्धिवधस्य पुनराविॆष्कारमकरोत्। गान्धिनः प्रतिरूपं प्रति क्रीडानालिकाशस्त्रेण सा गोलिकां प्राहरत्।
अस्याः घटनायाः चलनचित्रदृश्यानि समाजमाध्यमेषु प्रचरितानि। अतः समाजस्य विविधेभ्यः कोणेभ्यः महान् प्रतिषेधः अङ्कुरित। तस्य भागत्वेन केरला सैबर् वार्येय्स् इति अन्तर्जालिकासंघः हिन्दूमहाभायाः जालपुटम् अपाहरत्। तत्र सभां विरुध्य मुद्रावाक्यादिकं प्रादर्शयच्च। एष राष्ट्रद्रोहापराधः, अतः तान् विरुध्य सर्वकारीणदण्डार्थं सन्नाहमपि तैः कृतम्।"
https://navavani.org.in/wp/archives/9345,डो. एम्. लीलावतीवर्या केन्द्रसाहित्य अक्कादम्या पुरस्कृता।,"नवदिल्ली- विख्याता कविः प्रभाषिका च डो. एम्. लीलावतीवर्या केन्द्र साहित्य अक्कादमी पुरस्कारेण आदृता। विवर्तनस्य गणे एवायं पुरस्कारः दीयते। श्रीमद्वाल्मीकिरामायणस्य कैरलीविवर्तनमेव तां पुरस्कारार्हामकारयत्।
पूर्वं केरल-साहित्य-अक्कादमीपुरस्कारः, वल्लत्तोल् पुरस्कारः इत्यादिभिः एषा समादृता आसीत्। १९२७ सेप्तेम्बर् ६ दिनाङ्के तृशूर् मण्डले गुरुवायूर् देशे भूजातेयं महती कुन्नंकुलं विद्यालयात् प्राथमिकशिक्षामवाप्य पुनः एरणाकुलं महाराजास् कलालयः मद्रास् सर्वकलाशाला, केरलसर्वकलाशाला इत्यादिषु स्वकीयां शिक्षाम् अपूरयत्। बहुकालपर्यन्तं कलालये अध्यापिका असीत् विरामनन्तरं साहित्यसपर्यायां निरता वर्तते।"
https://navavani.org.in/wp/archives/9350,भूतपूर्वः केन्द्रमन्त्री जोर्ज् फर्णाण्टस् वर्यः मृतिमुपगतः।,"नवदिल्ली- जनता पार्टी इति दलस्य स्थापकाङ्गं तथा भूतपूर्वः केन्द्रीय-प्रतिरोधमन्त्री जोर्ज् फर्णाण्टस् वर्यः(88वयस्कः) कालयवनिकायाम् अन्तरधात्। स्मृतिभ्रंशरोगबाधितः स बहुकालं चिकित्सायामासीत्।
पूर्वं एन्.डी.ए. सर्वकारस्य मन्त्रिसभायां प्रतिरोधमन्त्रिपदम् अलंचकार। तदनन्तरं एन्.डी.ए. खटबन्धात् विमुक्तः सन् स्वतन्त्ररूपेण निर्वाचनमभिमुखीकृतः। परन्तु पराजितः। पत्रकारप्रवर्तनात् राजनैतिकरंगमागतः अयं महानुभावः आपातस्थितेः काले कारागारे बद्धः आसीत्। कर्णाटकराज्ये मंगलूरु देशीयः भवत्ययम्।"
https://navavani.org.in/wp/archives/9339,शर्माजीपुरस्कारं डो.जी. चन्द्रशेखरप्रभुवर्याय समार्पयत्,"।कोल्लम्- विख्यातस्य कवेः संस्कृतप्रचारकस्य कृष्णशर्मणः स्मरणार्थम् आयोजितः पुरस्कारः भवति शर्माजी पुरस्कारः। प्रगद्भाय संस्कृताध्यापकाय प्रतिवर्षं एषः पुरस्कारः दीयते। अस्मिन् वर्षे डो.जी. चन्द्रशेखरप्रभुवर्याय पुरस्कारमिमं प्रादात्।
विश्वसंस्कृतप्रतिष्ठानस्य राज्याध्यक्षः डो. पी.के. माधवन् वर्यः पुरस्कारमदात्। नागपूरस्थे कविकुलगुरुःकालिदास-विश्वविद्यालये व्याकरणविभागाध्यक्षः डो.सी.जी. विजयकुमारवर्यः मुख्यभाषणं व्यधास्यत्। राष्ट्रपतिपुरस्कारेण मानितं डोय जी. गङ्गाधरन् नायर् वर्यं समारोहे/स्मिन् समादरयत्। डो. एटनाट् राजन् नम्प्यार्, डो. एं.पी. उण्णिकृष्णन्, डो. पी.के. शङ्करऩारायणन् प्रभृतयः आशंसां समार्पयन्।"
https://navavani.org.in/wp/archives/9316,शिलाज-रासायनिकोद्योगाः कोच्चीनगरस्य साध्यतां वर्धयिष्यति। प्रधानमन्त्री।,"कोच्ची- शिलाज-रासायनिकोद्योगाः अधिकतया कोच्चीं प्राप्स्यन्ति, तथा बी.पी.सी.एल् मध्यस्थाः ऐ.आर्.ई.पी. परियोजनाः कोच्चीनगरस्य औद्योगिकसाध्यतां वर्धयिष्यतीत्यपि प्रधानमन्त्री नरेन्द्रमोदी अवदत्। केच्ची तैलशुद्धीकरणशालायां बी.पी.सी.एल्. संस्थायाः ऐ.आर्.ई.पी. परियोजनायाः उद्घाटनं निर्वक्ष्यन् भाषमाण आसीत् सः। द्विवर्षाभ्यन्तरे राष्ट्रस्थेभ्य षट् कोटिपरिमितेभ्यः जनेभ्यः पाचकवातकनालीं अदात् इति मोदीवर्यः असूचयत्।
     मुख्यमन्त्री पिणरायि विजयः केन्द्रमन्त्रिणौ धर्मेन्द्र प्रधान्, अल्फोण्स् कण्णन्तानम्, राज्यपालः ज. पी. सदाशिवं इत्यादयः समारोहे भागमभजन्त।"
https://navavani.org.in/wp/archives/9304,भारतरत्नपुरस्कारः।,"भूतपूर्वराष्ट्रपतिः प्रणव् कुमार् मुखर्जी, प्रशस्तः संगीतज्ञः भूपन् हसारिका, राष्ट्रीय स्वयंसेवक संघस्य नेतृष्वन्यतमः नानाजी देशमुख् च भारतसर्वकारेण दीयमानेन सर्वोत्तमपुरस्कारेण समादृताः। गणतन्त्रदिनानुबन्धितया सर्वकारेण पुरस्कारो∫यं दीयते।
     २०१२ तः आरभ्य २०१७ वर्षपर्यन्तं भारतस्य राष्ट्रपतिरासीत् प्रणब् कुमार् मुखर्जी वर्यः। कोन्ग्रस् दलस्य शासनकाले वित्तमन्त्री तथा विदेशकार्यमन्त्री चासीत् अयं महात्मा। १९३५ दिसम्बर् मासस्य ११तमे दिनाङ्के लब्धजन्माभवत्। इदानीमपि राष्ट्रस्य हिताय प्रवर्तमानस्य अस्य कीर्तिः पुरस्कारेणानेन द्विगुणिता वर्तते। राष्ट्रस्यास्य उपराष्ट्रपतिरूपेणापि तस्य योगदानं महदस्ति।
     राष्ट्रीय-स्वयंसेवक-संघस्य नेतृषु अन्यतम आसीत् नानाजी देशमुख् वर्यः। विद्याभ्यासमण्डले स्वास्थ्यक्षेत्रे च कर्म अकरोदयं महात्मा। १९१६ अक्तूबर् ११ दिनाङ्के भूजातो∫यं विविधेषु जनसेवनकर्मसु व्यापृतो∫भवत्। २०१० फेब्रुवरिमासस्य २७ दिनाङ्के दिवमारूढो∫यं नानाजी देश्मुख् इति नाम्ना सुपरिचित आसीत्।
     असां संगीतमण्डले प्रमुख महात्मा भवति भुपन् हसारिका।अयं  सुधाकान्त इति नाम्ना प्रसिद्धः आसीत्। चलनचित्रगायकः, वाग्गेयकारः कविः चलनचित्रनिर्माता चासीत् अयं वर्यः। पद्मश्री, पद्मविभूषण्, पद्मभूषण्, दादा साहिब् फाल्के पुरस्काराः चानेन स्वायत्तीकृता वर्तन्ते। २०११ तमे वर्षे दिवंगतः सः मरणानन्तरत्वेन बहुमानितः सर्वकारेण।
     भारतरत्नपुरस्कारः भारतसर्वकारेण प्रजाभ्यः दीयमानः सर्वोत्तमपुरस्कारः भवति। १९५४ तमे वर्षे जनुवरिमासस्य द्वितीयदिने भारतरत्नपुरस्कारः प्रथमतया आयोजित आसीत्। श्री राजगोपालाचारी वर्याय तस्मिन् वर्षे अयं पुरस्कारः प्रथमतया समर्पितश्च।"
https://navavani.org.in/wp/archives/9296,मोहन् लाल् नम्पीनारायणन् वर्ययोः पद्मभूषण् पुरस्कारः,"नवदिल्ली- गणतन्त्रदिवसमालक्ष्य पद्मपुरस्काराः घोषिताः। कैरलीचलचित्ररंगे विशिष्टनटः श्री मोहन् लाल् वर्यः तथा विख्यातः शास्त्रज्ञः नम्पी नारायणन् वर्यः च पद्मभूषण् पुरस्कारेण बहुमानितौ।
     शिवगिरिमठस्थः स्वामी विशुद्धानन्दः तथा विख्यितः गायकः के.जी. जयन् वर्यश्च पद्मश्रीपुरस्कारेण आदृतौ। विख्यातपतिरकाराय यशश्सरीराय कुल्दिप् नेय्यार् वर्याय पद्मिभूषण् पुरस्कारः मरणानन्तरबहुमतिरूपेण दास्यति। नटः तथा नर्तकश्च प्रभुदेवा वर्यः अपि पद्मश्रीपुरस्कारेण आदृतः।"
https://navavani.org.in/wp/archives/9283,राज्ये विद्यालयीयशिक्षारंगे समग्रपरिवर्तनाय विदग्धसमितेः अनुशासनम्।,"तिरुवनन्तपुरम्- राज्यस्थेषु विद्यालयेषु शिक्षारंगे समग्रपरिवर्तनाय विदग्धसमित्या अनुशासितम्। प्रथमकक्ष्यातः द्वादशकक्ष्यापर्यन्तं शिक्षा एकस्य निदेशालयस्य परिधौ आनयनमेव मुख्यः निर्देशः। एतत्सम्बन्धि आवेदनं समित्यध्यक्षः एन्.ए. खादर् वर्यः मुख्यमन्त्रिणे अदात्।
     निर्देशानुसारं विद्यालयस्य पूर्णनियन्त्रणं प्रांशुपालस्य दायित्वं भविता। शिक्षायाः घट्टद्वयं प्रकीर्तितमत्र। प्रथमघट्टः प्रथमकक्ष्यातः सप्तमकक्ष्यापर्यन्तं भवति। एषु अध्यापकानां योग्यता स्नातकबिरुदं तथा बी.एड्. च भवति। अष्टमकक्ष्यातः द्वादशकक्ष्यापर्यन्तं द्वितीयो घट्टः। अत्र अध्यापकानां योग्यता स्नातकोत्तरबिरुदं तथा बी.एड्. च भवति।
."
https://navavani.org.in/wp/archives/9276,केरल साहित्य अक्कादमी पुरस्काराः घोषिताः।,"तृशूर्- २०१७ वर्षस्य केरल-साहित्य-अक्कादमीपुरस्काराः घोषिताः नोवल् विभागे वी.जे. जेयिंस् वर्यस्य निरीश्वरन् इति नोवल् उत्कृष्टकृतित्वेन चितम्। कविताविभागे वीरान् कुट्टीवर्यस्य मिण्टाप्राणी इति कवितायाः कृते एव पुरस्कारः।
     अन्ये पुरस्काराः एवम्-
कथा- इतरचराचरङ्ङलुटे चरित्रपुस्तकम्- अय्मनं जोण्,
नाटकम्- स्वदेशाभिमानी – एस्.वी. वेणुगोपन् नायर्,
साहित्यविमर्शः- कवियुटे जीवचरित्रम्- कल्पट्ट नारायणन्
     २५००० रूप्यकाणि प्रशस्तिपत्रं फलकं च पुरस्कारे अन्तर्भवन्ति। डो. के.एन्. पणिक्कर्, आट्टूर् रविवर्मा इत्येतयोः अक्कादमी विशिष्टाङ्गत्वमदात्। ५०००० रूप्यकाणि सुवर्णपतकं प्रशस्तिपत्रं च अस्मिन् पारितोषिके भवन्ति।
     समग्रयोगदानाय पुरस्काराः एवम्- सी.वी. बालकृष्णन्, यात्राविवरणम्, वी.आर्. सुधीष्- बालसाहित्यम्, एन्.जे.के. नायर्- वैज्ञानिकसाहित्यम्, जयचन्द्रन् मोकेरि- आत्मकथा, रमा मेनोन् – विवर्तनम्, चोव्वल्लूर् कृष्णन् कुट्टी – हास्य साहित्यम्।"
https://navavani.org.in/wp/archives/9272,सप्ततितमे गणतन्त्रदिवसीय-सञ्चलने केरलस्य निश्चलदृश्याय केन्द्रसर्वकारः अनुमतिं न ददौ।,"नवदिल्ली- शनिवासरे सम्पत्स्यमाने गणतन्त्रदिवसीयसञ्चलने अस्मिन् वर्षे केरलस्य निश्चलदृश्यं न भविता। नवोत्थानस्य आशययुक्तं निश्चलदृश्यमेव केरलेन प्रस्तोतुं निश्चितमासीत्। वैक्कं सत्याग्रहप्रभृतीनां इतिहासघटनानां सूचनामनुबन्ध्य आयोजितमिदं निश्चलदृश्यं प्रस्तोतुम् अन्तिमनिमेषे प्रतिरोध मन्त्रालयेन अनुमतिः निषिद्धा।
     राष्ट्रे षोडशराज्यानि अस्मिन् वर्षे गणतन्त्रदिवसीयसञ्चलने भागं गृह्णन्ति। राज्यानां प्रथमपट्टिकायां केरलस्यापि स्थानमासीत्। परन्तु अन्तिमघट्टे अवतरणानुमतिः निषिद्धा।"
https://navavani.org.in/wp/archives/9261,आर्थिकघटनायाः सन्तुलनं नास्ति।,"नवदिल्ली- नरेन्द्रमोदीसर्वकारस्य पञ्चवर्षीये प्रशासने भारते आर्थिकघटनायाः सन्तुलनं विनष्टमभवत् इति पठनावेदनम्। ओक्स्फाम् इति अन्ताराष्ट्रपठनसंघस्य आवेदने निर्णायकः आश्चर्यजनकश्च अवगमः दष्टः।
विश्वे जनसंख्यायां द्वितीयस्थानसुक्ते भारते जनतायाःपञ्चाशत् परिमितानां जनानां सम्पदः तुल्यं सम्पत् मुकेश् अम्बानि, अदानि प्रभृतीनां नव कोटीश्वराणां हस्ते अस्ति इति ओक्स्फाम् आवेदनम्।
राष्ट्रे जनतायाः दशशतमितानां जनानां हस्तेषु एव राष्ट्रसम्पदां ७७.४ शतमितं सम्पत् वर्तते इति आवेदने सूचयति। मुद्रानिरोधात् परं एकवर्षाभ्यन्तरे १८ शतरोटीश्वराः नूतनतया आविर्भूता इत्यपि आवेदने अस्ति।
अनेन भारते शतकोटीश्वराणां संख्या ११९ जाता। राष्ट्रस्था २८ लक्षंकोटि समपद् एषां ११९ जनानां पार्श्वे एव वर्तते। एतत् वार्षिकायव्ययपत्रकस्य पञ्चसु एकांशः भवतीयं संख्या।"
https://navavani.org.in/wp/archives/9225,पञ्चदशतमं प्रवासीभारतीयगिवससम्मेलनम् अद्य प्रारभते।,"वाराणसी- प्रवासीभारतीयदिवससम्मेलनस्य अद्य वाराणस्यां शुभारम्भः। नूतन भारतनिर्माणे प्रवासिनां योगदानम् इति विषयमधिकृत्यैव सम्मेलनमिदं प्रचलति। विविधेभ्यः विदेश राष्ट्रेभ्यः २००० प्रतिनिधयः भागं गृह्णन्ति।
      अद्य प्रातः उत्तरप्रदेशमुख्यमन्त्री योगी आदित्यनाथः अधिवेशनस्य उद्घाटनं विधास्यति। विदेशकार्यमन्त्री सुषमा स्वराजप्रभृतयः सम्मेलनम् अभिसम्बोधयिष्यन्ति। प्रधानमन्त्री नरेन्द्रमोदीवर्यः कुजवासरे प्रतिनिधीन् अभिसम्बोधयिष्यति। बुधवासरे समापनाधिवेशने राष्ट्रपतिः रामनाथ कोविन्द वर्यः प्रवासिपुरस्कारान् वितरिष्यति।"
https://navavani.org.in/wp/archives/9212,देशीयसंगोष्ठी सुसम्पन्ना।,"कासरगोड् – सार्वजनीनशिक्षाविभागस्य संस्कृतकौण्सिल् इत्यनेन आयोजिता संगोष्ठी अत्र सुसम्पन्ना। नियमसभासामाजिकः श्री एन्.ए. नेल्लिक्कुन्न् वर्यः समुद्घाटकः आसीत्। उद्घाटकेन भाषितं यतदन्येषां भाषाणामपेक्षया श्रोतुं मधुरतरा भवति संस्कृतभाषा। पूर्वतनशिक्षामन्त्रिणा इ.टि. मुहम्मद् बषीर् वर्येण संस्कृतसर्वकलाशालायाः साक्षात्कारार्थं बहुप्रयत्नं कृतम्।  नैको∫पि भाषा ईश्वरेण सृष्टा। सर्वा∫पि भाषाः मनुष्यैरेव निर्मिता अस्ति। अतः सर्वाः भाषाः सर्वेभ्यो प्राप्तव्याः इति श्री नेल्लिक्कुन्नु वर्यः उद्बोधषितवान्। प्रथमकक्ष्यातः आरभ्य संस्कृतपठनाय शिक्षकाणां नियुक्तिविषये प्रयत्नं करिष्यतीति सः वाग्दानं प्रकटितवान्।
मुख्यप्रभाषक आसीत् प्रमुखः कैरलीलिपिकारः श्री वि.आर् सुधीष् वर्यः। साहित्यमण्डले शोभमानाः गिरिशृङ्गाः भवन्ति संस्कृतपुराण-इतिहास-वाङ्मयाः इति सुधीष् वर्येण प्रोक्तम्। कालिदासादिभिः महाकविभिः सर्वैः मनुष्याणां शोकः एव अनुधावित आसीदिति सो∫ब्रवीत्। कुट्टिक्कृष्णमारार् महोदयेन साकं अन्ये कैरलीसंस्कृतकारेण दीप्ते पथि अस्माभिः इतो∫पि सञ्चारं करणीयमिति मुख्यप्रभाषकेण प्रोद्घोषयत्।
संस्कृतभाषापोषणे विघाताः परिहाराश्च इत्यस्मिन् विषये डो. रामचन्द्रलु बालाजि वर्येण, पुनः परिभाषया परिलसन्त्यः संस्कृतकृतयः इत्यस्मिन् विषये डो. इ.श्रीधरन् वर्येण च प्रबन्धौ साक्षात्कृतौ। श्री विजयन् वि. पट्टाम्पि, श्री प्रदीपकुमारः, श्री एन्.के रामचन्द्रः, श्री हरिप्रसाद् कटम्पूर् च चर्चायां भागमावहन्।
कार्यक्रमे बीफात्तिमा इब्राहीम्, डो. गिरीष् चोलयिल् श्री वि.  श्रीकण्ठः सुनिल्कुमार् कोरोत्त्, टि.डि. सुनीतिदेवी प्रभृतयः भाषणमकुर्वन्। योगानन्तरं संस्कृतकलाकार्यक्रमाः अपि प्राचलन्।"
https://navavani.org.in/wp/archives/9201,सार्वजनीनशिक्षाविभागस्य आभिमुख्ये राष्ट्रिय-संस्कृत-संगोष्ठी कासरगोडे।,"कासरगोड्- संस्कृतभाषायाः पठनपाठनप्रचारणरंगे केरलीय-सार्वजनीनशिक्षाविभागः विपुलान् विशिष्टान् च कार्यक्रमान् आयोजयति। प्रथमकक्ष्यायाः आरभ्य संस्कृतं पठितुं राष्ट्रे सौविध्यम् अत्रैवास्ति। छात्राणा कृते धिषणावृत्तिपरीक्षा, संस्कृतकलोत्सवः, राज्यस्तरीयः संस्कृतदिनसमारोहः, अध्यापकानां कृते विशेषकार्यक्रमः, राष्ट्रियसंगेष्ठी इत्यादयः तेषु कार्यक्रमेषु अन्तर्भवन्ति।
      अस्मिन् वर्षे संस्कृते राष्ट्रियसंगोष्ठी २०१९ जनुवरी १९ दिनाङ्के कासरगोड् मण्डले नगरसभा अधिवेशनशालायाम् आयोजयिष्यति। तद्दिने प्रातः दशवादने केरलीय-राज्यस्वमन्त्री श्रीमान् इ चन्द्रशेखरः अस्य उद्घाटनं निर्वक्ष्यति। नियमसभायाः कासरगोड् सदस्यः एन्.ए. नेल्लिक्कुन्न् वर्यः अध्यक्षः भविता। जिल्ला पञ्चायत् अध्यक्षः विशिष्टातिथिः भविता।
       द्वादशवादने विचारगोष्ठी समारभ्यते।एस्. श्रीकुमार् स्वागतं व्याहरिष्यति। संस्कृतभाषापोषणे विघाताः परिहाराश्च इति विषये प्रोफ. डो. रामचन्द्रलु बालाजी प्रबन्धं प्रस्तोष्यति। प्रोफ. वी. माधवन् पिल्ला वर्यः चर्चानियन्त्रको भविता। वी.विजयन्, प्रदीप्कुमार् च चर्चायां भागं गृहीष्यतः।
१२.१५ वादने परिभाषया परिलसन्त्यः संस्कृतकृतयः इति विषये अन्या संगोष्ठी भविता। कालटी संस्कृतविश्वविद्यालयस्य पय्यन्नूर् केन्द्रे सहप्राध्यापकः डो. इ. श्रीधरन् वर्यः प्रबन्धं प्रस्तोष्यति। एन्.के.रामचन्द्रन्, हरिप्रसाद् कटम्पूर् च चर्चायां भागं गृहीष्यतः। संगोष्ठ्याः अनन्तरं संस्कृतकलापरिपाट्यः अपि आयोजिताः।"
https://navavani.org.in/wp/archives/9192,प्रधानमन्त्री अद्य केरलानागच्छति।,"तिरुवनन्तपुरम्- कोल्लम् अतिरिक्तवीथ्याः उद्घाटनं तथा अनन्तपुर्यां श्रीपद्मनाभमन्दिरे स्वदेशदर्शन् पद्धतेः उद्घाटनं च विधातुं प्रधानमन्त्री नरेन्द्रमेदीवर्यः अद्य केरलान् प्राप्स्यति। प्रथमकार्यक्रमः कोल्लम् अतिरिक्तवीथ्याः उद्घाटनमेव।
सायं चतुर्वादने अनन्तपनर्यां वायुसेनाविमान -पत्तनमागच्छन्तं मोदीवर्यं राज्यपालः प्रत्युद्गमिष्यति। ततः प्रधानमन्त्री कोल्लं प्रति प्रस्थास्यति। कोल्लं बै पास् उद्घाटनानन्तरं तत्र भा.ज.पा. दलस्य सामान्याधिवेशने प्रभाषणं विधास्यति।
सायं सप्तवादने अनन्तपुरीम् आगम्यमानः प्रधानमन्त्री श्रीपद्मनाभमन्दिरे स्वदेशदर्शन् पद्धत्याः उद्घाटनं कृत्वा नवदिल्लिं प्रतिगच्छति।
प्रधानमन्त्रिणः सन्दर्शनमनुबन्ध्य कोल्लं तिरुवनन्तपुरं प्रदेशयोः महती सुरक्षा विहिता। कोल्लं देशे अद्य एकादशवादनात् प्रभृति तिरुवनन्तपुरे सायं पञ्चवादनात् रात्रौ दशवादनपर्यन्तं च यातायातनियन्त्रणं निश्चितं वर्तते।"
https://navavani.org.in/wp/archives/9185,चलचित्रनिदेशकः लेनिन् राजेन्द्रन् वर्यः अन्तरधात्।,"तिरुवनन्तपुरम्- मलयालचलचित्रमण्डले वैविध्येन व्यक्तिमुद्राङ्कितः निदेशकः लेनिन् राजेन्द्रन् वर्यःअस्माल्लोकात् निरगात्। केरलराज्य-चलचित्र- विकास संघस्य अध्यक्षपदवीमलंकुर्वन्नासीत्।
अद्य रात्रौ अष्टवादने चेन्नै अप्पोलो चिकित्सालये आसीदस्य अन्त्यम्। कानिचित् दिनानि यावत् तत्रैव चिकित्सायामासीत्। चलचित्र अक्कादम्याः भूतपूर्वः अध्यक्षः आसीत्।
तिरुवनन्तपुरं मण्डले ऊरूट्टम्बलं देशे अयं भूजातः। पठनकाले स शक्तः कश्चन साम्यवादीप्रवर्तकः आसीत्। १९८१ तमे वर्षे वेनल् नामकं चलचित्रम् अनेन निदेशितम्। ततः १९८५ तमे वर्षे मीनमासत्तिले सूर्यन् इति चलचित्रमपि बहुप्रशंसितमभूत्। केरले आपद्रूपेण संवर्धमानं वंशीयध्रुवीकरणं प्रतिपादयन् अन्यर् इति नामकं किञ्चन चलचित्रम् २००३ तमे वर्षे अनेन कृतमासीत्।"
https://navavani.org.in/wp/archives/9167,कलालयेषु विश्वविद्यालयेषु च अध्यापकनियुक्त्यर्थं विद्यावारिधिविरुदम् अवश्यं कारयति।,"नवदिल्ली- मानवसंसादनमन्त्रालयस्य विज्ञप्त्यनुसारं २०२१ जूलै प्रथमदिनादारभ्य विश्वविद्यालयेषु कलालयेषु च सहप्राचार्यनियुक्त्यर्थं विद्यावारिधि( Ph.D) योग्यताम् अवश्यं कारयति। विश्वविद्यालयानुदानायोगस्य( UGC) अयं निर्णयः कलालयेषु वृत्तिं कुर्वतः स्थानोन्नतिमभिलषन्तश्च जनान् बाधते। अपि च आविश्वं प्रशस्तरूपेण प्रवर्तमानेभ्यः विश्वविद्यालयेभ्यः प्रथम पञ्चशतेभ्यः अन्यतमात् भवेत् बिरुदसम्पादनम् इत्यपि निबन्धना अस्ति।
अद्यत्वे कलाशालासु नियुक्त्यर्थं स्नातकोत्तरबिरुदं तथा राष्ट्रिय-योग्यता-परीक्षा (NET) च निश्चिता। इयं परीक्षा सहायनकार्यक्रमार्थं परिमितं च कारयति। मानवसंसादनकार्यमन्त्री प्रकाश् जावदेक्कर् वर्यः विज्ञप्तिं प्रकाशयन् एवमवदत्।"
https://navavani.org.in/wp/archives/9155,अद्य राष्ट्रिययुवजनदिनम्।,"नवदिल्ली-  जनुवरी १२ भारते राष्ट्रिय-युवजनदिनत्वेन आचर्यते। १९८४ तमे वर्षे दिनमिदं युवजनदिनत्वेन आचरितुं भारतसर्वकारेण निर्णीतम्। १९८५ तः प्रतिवर्षम् इदं दिनं युवजनदिनत्वेन आचर्यमाणो वर्तते।
     भारते सन्यासिवर्येषु प्रमुखस्य विवेकानन्दस्य जन्मदिनमेव राष्ट्रिय युवजनदिनत्वेन आचरन्ति इति विशेषताप्य़स्ति अस्य दिनस्य। विवेकानन्दस्वामिनः तत्त्वानि आशयाश्च भारतीययुवतायै प्रचोदकानि इति संसूच्यैव केन्द्रसर्वकारः एवं निरणयत्।
     विद्यालयेषु कलालयेषु च विविधाः कार्यक्रमाः अस्मिन् दिने आयुज्यन्ते। युवजनसम्मेलनानि, प्रभाषणानि, संगीतं, घोषयात्रा इत्यादीनि कार्यक्रमैषु मुख्यानि।"
https://navavani.org.in/wp/archives/9149,सी.बी.ऐ. निदेशतस्थानात् अलोकवर्मा निष्कासिता।,नवदिल्ली- सी.बी.ऐ. विभागस्य निदेशकस्थानाति अलोक वर्मा निष्कासिता। चयनसमितेः योगे एवायं निर्णयः अभवत्। विपक्षनेता मल्लिकार्जुन् खार्गे वर्यः निर्णयं विरुध्य स्थितः। श्रीमन्तम् अलोकवर्माणं सर्वोच्चन्यायालयः निदेशकपदव्यां प्रतिष्ठापयति स्म। तदानीं चयनसमितेः योगे एव तस्य नियुक्तिविषये निर्णयं भवतु इति न्यायालयेन सूचितमासीत्।
https://navavani.org.in/wp/archives/9138,भाषापण्डितः पी.ए. पशुपतिनाथन् वर्यः दिवंगतः।,"विख्यातः संस्कृतपण्डितः पी.ए. पशुपतिनाथन् वर्यः यशोमात्रशरीरः अभवत्। पालक्काट् मण्डले चिट्टूर् देशस्थः अयं संस्कृत-मलयालमासपत्रिकासु प्रौढान् प्रबन्धान् प्रकाशितवान्। न केवलं संस्कृते किन्तु मलयालं हिन्दीप्रभृतिषु पौरस्त्यभाषासु निष्णातः आसीदयं महात्मा। संस्कृतपाठपुस्तकसमित्यां प्रश्नपत्रनिर्माणसमित्यां च दीर्घकालं प्रवर्तयन्नासीत्। शास्त्रपुराणादिषु तस्यावगाहता तत्सम्बन्धिनः लेखनादवगम्यते। संस्कृतकाव्यनाटकादिषु तस्य अगाधं पाण्डित्यं स्वकीयासु रचनासु द्रष्टुं शक्यते।
प्रतिभाधनस्यास्य देहवियेगे नितराम् अनुशोचयन् तस्मै अन्त्यप्रणामाञ्जलिम् अर्पयामहे।"
https://navavani.org.in/wp/archives/9123,"राष्ट्रिय-संस्कृत-संगोष्ठी, संघाटकसमितिः रूपवत्कृता।","कासरगोड्- केरलीय सार्वजनीनशिक्षाविभागस्य निर्देशानुसारं प्रतिवर्षं आयोज्यमाना राष्ट्रिय-संस्कृत-संगोष्ठी अस्मिन् वर्षे जनुवरी १९ दिनाङ्के कासरगोड् नगरसभा अधिवेशनवेदिकायां आयोजयिष्यति। कार्यक्रमस्य सुगमसञ्चालनाय संघाटकसमितेः रूपवत्करणम् अद्य संजातम्।
कासरगोड् शिक्षा उपनिदेशकः डो.गिरीष् चोलयिल् वर्यः अध्यक्षपदवीमतनोत्। नगरसभासदस्यः रषीद् पूरणम् उद्घाटनं व्यदास्यत्। संस्कृतं विशिष्टाधिकारिणी डो. टी.डी. सुनीतीदेवीवर्या कार्यक्रमस्य विशदांशान् प्रत्यपादयत्। कासरगोड् डी.इ.ओ. नन्दिकेशन् , उपजिल्ला शिक्षाधिकारिणः अगस्टिन् बर्णाड्, कैलासमूर्तिः,विजयकुमारः प्रभृतयः प्राभाषन्त। संसकृतसमितेः राज्यस्तरीयः कार्यदर्शी डो. सुनिल्कुमारः स्वागतमाशशंस। जिल्ला कार्यदर्शी नन्दकुमारः कृतज्ञतां च व्याहरत्।"
https://navavani.org.in/wp/archives/9118,नवमाध्यमद्वारा यदि वर्गीयतां प्रचारयति तर्हि सपदि प्रग्रहः- मुख्यारक्षिनिदेशकः।,"तिरुवनन्तपुरम् – नवमाध्यमद्वारा परोक्षतया वा धर्मविद्वेषं वर्गीयतां च मानयन् यः प्रचारणं करोति स नूनं नियमानुसारं दण्डमवाप्नोति इति मुख्यारक्षिनिदेशकः लोकनाथ् बह्रा वर्यः अवदत्।
एतादृशानि सन्देशादीनि प्रभाषणानि चलनचित्राणि च अधिकतया प्रचार्यमाणानि आरक्षिदलस्य दृष्टिगोचराणि जातानि। एतेषां पश्चात्प्रवर्तितारम् अवगत्य न्यायपथमानेष्यति इति च सो/ब्रवीत्।
राज्ये समाजमाध्यमान् प्रति रक्षिदलस्य जागरूकता कानिचित् दिनानि यावत् अनुवर्तिष्यते। एतदर्थं मण्डल रक्षिदलनेतारः उपदिष्टाः।"
https://navavani.org.in/wp/archives/9106,सूचनासंरक्षणनियमं प्रवर्तयिष्यति इति केन्द्रसर्वकारः।,"जलन्धर्- व्यक्तीः राष्ट्रं च सम्बन्धिन्यः सूचनाः बहिः न गच्छेयुः इति बुद्ध्या सूचनासंरक्षणनियमं प्राबल्यं कर्तुं केन्द्र सर्वकारः सज्जः भवतीति केन्द्रमन्त्री रविशङ्कर् प्रसाद् वर्यः। सूचनानां दुरुपयोगे कठिनं दण्डनमपि विधास्यति इति स अवदत्।
पञ्चाबस्थे जलन्धरे सम्पत्स्यमाने भारतीय-शास्त्र-अधिवेशने भाषमाणः आसीत् सः। आन्तरजालस्य साध्यतां समुपयुज्य विदेशराष्ट्राणि सूचनायाः दुरुपयोगं न कुर्युः इत्यतः अयं नियमः इत्यपि स न्यगादीत्।
२०१५ तमे वर्षे विश्व नवीकरण सूचनायां भारतस्य स्थानं ८१ आसीत्, परं २०१७ तमे वर्षे ६० तमे स्थाने वर्तते इति सो/सूचयत्।"
https://navavani.org.in/wp/archives/9093,जन्मदिने वर्णवस्त्रं धृत्वा आगच्छन्ति चेत् छात्राः दण्डं नार्हेयुः। अध्यापकेभ्यो निर्देशः।,"तिरुवनन्तपुरम्- जन्मदिने वर्णवस्त्रं धृत्वा विद्यालयमागन्तुं छात्राः प्रभवन्ति। तादृशाः छात्राः न दण्डार्हाः इति सार्वजनीन-शिक्षानिदेशकः सूचनाद्वारा अध्यापकान् आवेदयत्। कातरैन् जे.वी. इति छात्रायाः आवेदनानुसारमेव एष निर्णय इति शिक्षानिदेशककार्यालयवृत्तानी सूचयन्ति।
जन्मदिने वर्णवस्त्रं धृत्वा विद्यालयं गतवती सा। तदानीम् अध्यापकैः सा भर्त्सिता तथा मानसिकपीडनं च अनुभूता इति कातरैन् आवेदयति। तदनुसारमेव निदेॆशकस्य इयं सूचना। इतःपरं जन्मदिने गणवस्त्रं विना वर्णवस्त्रं धृत्वा यः कोपि आगच्छति ते पीडिताः निन्दिता वा न भवेयुः। कार्यमिदं सर्वकारीय-निजीयविद्यालयेषु सममेव बाधकं भवति।"
https://navavani.org.in/wp/archives/9088,२०१९ तमे वर्षे प्रथमं सूर्यग्रहणं जनुवरि ६ दिने रविवासरे दृश्यं भविता।,"२०१९ तमे वर्षे प्रथमं सूर्यग्रहणं जनुवरि ६ दिने रविवासरे दृश्यं भविता। एतद् भागिगं ग्रहणं भविष्यति। अस्मिन् वर्षे पञ्च ग्रहणं भविष्यति। एषु द्वावेव भारते दृश्यं भविता।
जनुवरि ६ तमे दिनाङ्के अनुभूयमानं भागिकं सूर्यग्रहणं भारते दृष्टुं न शक्नोति इति डो. राजेन्द्रप्रसाद् गुप्त वर्यः अवदत्। उज्जयिन्यां स्थितायां जिवाजी ओब्सर्वेट्टरि इति संस्थायां अधिकारी भवति गुप्तावर्यः। उत्तरपूर्व एष्यायां तथा शान्तसमुद्रे च ग्रहणमिदं दृश्यं भविता।
जनुवरी २१ दिनाङ्के पूर्णं चन्द्रग्रहणं भविता। परन्तु दिवासमये एव ग्रहणमित्यतः तदपि भारते न दृष्टुं शक्यते। पुनः जूलै २,३, दिनाङ्के पूर्णसूर्यग्रहणं भविता। एतदपि रात्रौ सञ्जायते इत्यतः भारते दृश्यं न भविष्यति। परं जूलै ६ दिनाङ्के जायमानं भागिकं चन्द्रग्रहणं भारते दृश्यं भविता। एवं दिसम्बर् २३ दिनाङ्के जायमानं सूर्यग्रहणमपि भारते दृश्यं भविष्यति।"
https://navavani.org.in/wp/archives/9083,पिहितान् आपणान् मण्डलाधिकारी उद्घाटनम् अकारयत्,"कोच्चीदेशे पिहितान् आपणान् मण्डलाधिकारी उद्घाटनम् अकारयत्। इतःपरं पिधानसमरे सहकरणं न भविता इति व्यापारिसंघः।
कोच्ची- आपणानां बलात्कारेण पिधानम् इतःपरं नानुमन्यते, सुरक्षां विधास्यति इति च एरणाकुलं मण्डलाधिकारी अवदत्।
शबरिमला कर्मसमितिना आयोजितं पिधानसमरमनुबन्ध्य पिहितान् आपणान् मण्डलाधिकारी मुहम्मद् वै सफरुल्ला वर्यः आगत्य उद्घाटनमकारयत्। व्यापरिणाम् अभ्यर्थनामनुसृत्य मण्डलाधिकारी आगत्य एवम् अकारयत्। इतः परं हर्ताल् दिने एरणाकुलस्थानि व्यापारस्थापनानि न पिधास्यन्ति इति व्यापारिणः पूर्वमेव निश्चितवन्तः आसन्।
कोषिक्कोट् नगरे मधुरवीथ्यां व्यापारिणः आपणान् उदघाटयन्। सुरक्षायै आरक्षिदलानां सान्निध्यं निश्चित्यैव प्रातः दशवादने ते आपणान् उदघाटयन्।व्यापारिसंघनेतुः नसिरुद्दीन् वर्यस्य आपणानेव प्रथममुदघाटयत्। तदात्वे कर्मसमितेः प्रवर्तकाः प्रतिषेधेन सह आगत्य केलाहलमकुर्वन्। ते आरक्षिभिः निष्कासिताः च।"
https://navavani.org.in/wp/archives/9073,नवोत्थानमूल्यसंरक्षणार्थं वनिताप्राकारः,"तिरूवनन्तपुरम्- नवोत्थानमूल्यानां संरक्षणसन्देशेन सह वनिताप्राकारः महाप्राकाररूपेण परिणतः। कासरगोड् नगरादारभ्य तिरुवनन्तपुरं वेल्लयम्पलं पर्यन्तं राष्ट्रियरथ्याद्वारा 620 किलोमीट्टर् दैर्घ्ययुक्तं प्राकारं वनितासंघः निरमात्। अंसादंसं पङ्क्तौ स्थित्वा लक्षपरिमिताः वनिताः वनिताप्राकारे भागमभजन्त।
राष्ट्रियवीथ्यां प्रथमं आदर्शरूपेण स्थित्वा अवालोकयन। पुनः प्राकारं संरचयन् धर्मनिरपेक्ष-नवोत्थानप्रतिज्ञां स्वीकृत्य वीथ्याः वामभागे स्त्रियः पङ्क्तिरूपेण अतिष्ठन्। द्वादशनिमेषपर्यन्तमासीत् प्राकारबन्धः। तदनन्तरं मण्डलकेन्द्रेषु सम्मेलनमपि आयोजयत्। कासरगोडे स्वास्थ्यमन्त्री के.के. शैलजावर्या प्रथमं स्थिता। तिरुवनन्तपुरे बृन्दा काराट् वर्या अन्तिमपङ्क्तौ च स्थिता।"
https://navavani.org.in/wp/archives/9070,वनिताप्राकारः केरलनवोत्थानस्य नूतनः घट्टः। – के. एन्. पणिक्कर्।,"कोच्ची- वनिताप्राकारः नवोत्थानस्य नूतनः घट्ट एव, स्त्रीशक्तिः एवं रूपेण बहिरानीयते चेत् समाजस्य प्रचोदकं भविष्यतीति च विख्यातः इतिहासकारः के.एन्. पणिक्कर् वर्यः अवदत्।
कस्मिंश्चित् कालघट्टे सञ्जातः केवलः प्रतिभासः इति रूपेण नवोत्थानं न पश्येयुः। तत् अनुस्यूततया समाजे अनुवर्तमाना प्रक्रिया इति च स न्यगादीत्।
भारते नवोत्थानस्य घट्टत्रयमस्ति। प्रथमघट्टे समाजस्थाम् अनीतिं विरुद्ध्य समररूपेणासीत्। अन्धविश्वासात् जनान् बहिरानेतुं परिश्रम एव तदानीं सञ्जातः। केवलं सामाजिकपरिष्करणे एव तत् संलग्नमासीत्। तत्र राजनैतिकपरिवेषः न संयोजितः।
अनन्तरकालीनं नवोत्थानं सामाजिक परिष्करणस्य राजनैतिकेन संयोज्यैव समारब्धम्। एतत् देशीयप्रस्थानकाले एवासीत्। सामाजपरिष्करणं राजनैतिकं च सममेव प्रवर्तितम्।
तृतीये घट्टे वामपक्षीय-लोकतान्त्रिकचिन्ताधारया सह सामाजिकपरिष्करणस्य सम्बन्धः दृष्टः इत्यपि तेन निगदितम्।"
https://navavani.org.in/wp/archives/9060,मृणाल् सेन् कालयवनिकायाम् अन्तरधात्।,"कोल्कत्ता- प्रशस्तः बंगाली चलचित्रनिदेशकः मृणाल् सेन् वर्यः कालकबलीभूतः। तेन कृतानि नैकानि चलचित्राणि राष्ट्रियान्ताराष्ट्रियप्रशस्तियुतानि सन्ति। नवतरंगचलचित्रे सामाजिकप्रतिबद्धताम् अभिलक्ष्य पृथक् तिष्ठति अस्य चलचित्राणि।
अधुना बंग्लादेशे अन्तर्भूते फरीद्पुरे १९२३ मेय् १४ दिनाङ्के अयं लब्धजन्माभूत्। २०१८ दिसम्बर् ३० दिनाङ्के पश्चिमबंगे अस्य मृत्युश्च सञ्जातः। पठनानन्तरं भौतिकशास्त्रे बिरुदसम्पादनाय अयं कोल्कत्तां समागतः। अस्मिन् कालघट्टे साम्यवादिदलस्य सांस्कृतिकविभागेन सह सम्बन्धो/जायत। तथापि स दले अङ्गत्वं न स्वीकृतवान्। भारतीय-जनवेदिकासंघेन IPTA सह प्रवर्तयन् नैकैः कलाकारैः सह सम्पर्के भवितुम् अवसरो लब्धः।
१९५३ तमे वर्षे निर्मितं रात् बोरे इत्यासीत् अस्य प्रथमं चलचित्रम्। तृतीयं चलचित्रं बैषेय् श्रावण् तं राष्ट्रान्तरप्रशस्तिम् अनयत्।
राज्यस्तर-राष्ट्रियपुरस्कारानतिरिच्य राष्ट्रान्तरपुरस्कारमपि बहुवारं स अलभत। केन्द्रसर्वकारेण पद्मभूषणपुरस्कारः तस्मै दत्तः। चलचित्ररंगे अत्युन्नतं ददासाहेब् फाल्के पुरस्कारमपि २००५ तमे वर्षे स अलभत। १९९८ तः २००३ पर्यन्तं राज्यसभायां सदस्यः आसीत्।"
https://navavani.org.in/wp/archives/9041,केरलस्थान् मत्स्यकर्मकरान् नोबल् पुरस्कारार्थं प्रस्तोष्यति।,"केरलस्थान् मत्स्यकर्मकरान् नोबल् पुरस्कारार्थं प्रस्तोष्यति इति लोकसभासदस्यः शशी तरूर् वर्यः अवदत्। केरलेषु सञ्जाते महाप्रलये तैः कृतानि रक्षाप्रवर्तनानि संसूच्यैव प्रस्तुतिः भविता इति तेनेक्तम्। शान्तिभिभागे दीयमानाय पुरस्काराय बाह्यनामाङ्कनरूपेणैव प्रस्तावः भविष्यतीति सूचना।
२०१८ आगस्त् मासे सञ्जाते महाप्रलये तेषां सेवनं अतिमहत्तरमासीत्। सैन्येनापि अप्राप्यान् प्रदेशान् गत्वा सहस्राधिकान् जनान् सुरक्षितस्थानमनयन् ते। अतः केरलानां सैनिकाः इति मुख्यमन्त्री तान् विशिनष्टि स्म।"
https://navavani.org.in/wp/archives/9034,अमेरिक्का श्रेष्ठवनितापुरस्कारः मिषेल् ओबामा वर्यायै।,"वाषिङ्टण्- अमेरिक्कीया श्रेष्ठवनिताचयने हिलारि क्लिन्टन् वर्यां पराजित्य मिषेल् ओबामा वर्या जिता। अमेरिक्कायाः भूतपूर्वः राष्ट्रपतिः बराक् ओबामावर्यस्य पत्नी भवति मिषेल्। गतेषु सप्तदशवर्षेषु अयं पुरस्कारः हिलारि क्लिन्टन् वर्यया स्वायत्तीकृतः आसीत्।
     अस्मिन् वर्षे हिलारी क्लिन्टन् तृतीयस्थानमागता। भूतपूर्वा राज्यसचिवा तथा तत्कालीनराष्टंरपतेः बिल् क्लिन्टन् वर्य़स्य पत्नी च भवति हिलारी क्लिन्टन्। टोक् षो द्वारा प्रसिद्धा ओप्रा विन्फ्रा एव द्वितीया।
     ग्यालप् नामकसंघेन कृतं वार्षिकं सार्वजनीनाभिप्रायसमाकलने एवेदम् अङ्कितम्। १९४६ प्रभृति ग्यालप् इदम समाकलनं सञ्चालयति।
     भूतपूर्वः राष्ट्रपतिः बराक् ओबामा एव श्रेष्ठपनरुषत्वेन चितः। डोनाल्ड् ट्रम्प् वर्यः द्वितीयस्थाने अस्ति। गतेषु ११ वर्षेषु बराक् ओबामा एव प्रथमस्थाने वर्तते।"
https://navavani.org.in/wp/archives/9029,मुम्बय्यां अग्निबाधा – पञ्च वयोधिकाः मृताः।,"मूम्बै – तिलकनगरस्थे कस्मिंश्चिदावासनिलये पञ्चदशदिलयात्मके दुराबाधिते सविधे उषितानां वयोधिकानां मृतौ नगरस्थाः स्तब्धाः। मृतेषु एकपुरुषः, अन्याः वनिताः च भवन्ति। गुरुवासरे सायं अष्टवादने अग्निबाधा विदिता आग्नेयारक्षिदलाः आगत्य सुरक्षाकार्यक्रमान् स्वीकृतवन्तः। अग्निबाधायाः निदानं किमिति न को∫पि जानन्ति।"
https://navavani.org.in/wp/archives/9011,दिव्यजन्मस्मृतौ आविश्वम् अद्य क्रिस्तुमस् समारोहः।,"येशुदेवस्य दिव्यजन्मस्मृतौ विश्वे सर्वत्र विश्वासिजनाः अद्य क्रिस्तुमस् समारोहे निरताः सन्ति। देवपुत्रस्य अवतारः भूमौ सञ्जातः। तच्च गोष्ठे एवासीत्। गोष्ठे बालयेशोः जन्मदिवस इति विश्वासे एव क्रिस्तुमस् आचर्यते।आविश्वं विविधेषु देवालयेषु विपुलाः समारोहाः आयोजिताः । बालयेशोः जन्मभूमौ बत्लेहेमे वैदेशिकैः सह बहवः जनाः प्रार्थनासमारोहे भागं गृहीताः। जन्मस्थले प्रादेशिकदेवालये दिव्यबलिरपि समायोजयत्।
     25 दिवसीयस्य व्रतस्य तथा प्रार्थनायाश्च अनन्तरमेव क्रैस्तवाविश्वासिनः दिव्यजन्म आचरन्ति। नक्षत्राणि तृणागारः, क्रिस्तुमस् वृक्षः इत्यादीनि समायोज्य एव विश्वाससमूहः क्रिस्तुमस् दिनं स्वागतीकरोति।
  सर्वेभ्यो नववाणीसुहृद्भ्यः क्रिस्तुमस् शुभकामनाः।"
https://navavani.org.in/wp/archives/9005,भारतसमुद्रतलं २.८ पादपरिमतं उूर्ध्वं गच्छेत्। दक्षिणकेरले महती भीषा।,"नवदिल्ली- अन्तरिक्षे आगोलतापनस्य काठिन्येन अस्य शतकस्य अन्ते केरलानभिव्याप्य भारतीयसमुद्रतीरेषु समुद्रतलम २.८ पादं यावत् उन्नतिं प्राप्स्यति इति केन्द्रसर्वकारस्य जाग्रतानिर्देशः। अनेन बहवः प्रदेशाः जलाप्लाविताः भवेयुः इति अनुमीयते। दक्षिणकेरलस्य तीरप्रदेशाः महाभीषायां वर्तन्ते इति आवेदनेन सूचयति। मुम्बै प्रभृतयः पश्चिमतीरप्रदेशेषु गुजरात् राज्यस्थे कच् खंबत् प्रदेशयोः, कोङ्कणदेशे च भीषा वर्तते।
हैदरबाद् आस्थानत्वेन प्रवर्तमानायाः इन्कोय्स् इति संस्थायाः पठनानुसारमेव परिस्थितिमन्त्री महेश् शर्मावर्यः लोकसभायाम् इदमावेदयत्।गङ्गा, कृष्णा, कावेरी, गोदावरी, महानदीप्रभृतीनां तीराण्यपि भीषाप्रदेशा एवेति आवेदनमस्ति।
पर्यावरणस्य व्यतियानमेव अस्य प्रतिभासस्य कारणं स्यादिति पठनं सूचयति।"
https://navavani.org.in/wp/archives/8981,संगमग्राममाधवगणितकेन्द्रम् इरिङ्ङालक्कुटा।,"इरिङ्ङालक्कुटा – यूरोपे आधुनिकगणितस्य उदयात् पूर्वं शतकेभ्यः प्रागेव आधुनिकगणिताशयानाम् आधारमधिकृत्य चिन्तितवान् गणित-ज्योतिशास्त्रप्रतिभाधनः आसीत् संगमग्राममाधवः इति विख्यातः इरिङ्गाटप्पल्ली माधवन् नम्पूतिरिः।
तृशूर् जनपदे इरिङ्ङालक्कुटासमीपे कल्लेट्टिन्करा प्रदेशस्थे इरिङ्ङाटप्पल्लिमनागृहे एव स जनिमलभत इति इतिहासपण्डितानामभइप्रायः। वटश्शेरि परमेश्वरादारभ्य कटत्तनाट् राजा शङ्करवर्मा महाशयपर्यन्ता ४०० वर्षीया केरलीयगणितशास्त्रसरणिः प्रसिद्धा एव। तस्याः सरणेः उपज्ञाता भवति संगमग्राममाधवः। स गोलवित् इति नाम्ना अपि व्यवह्रियते स्म।
माधवाचार्यस्य नाम्नि २०११ वर्षात् प्रभृति इरिङ्ङालक्कुटायां प्रवर्तितं गणितगवेषणकेन्द्रं भवति संगमग्राममाधवगणितकेन्द्रम्। भारतीयगणितपरम्परां गणितशास्त्रज्ञान् विशिष्य केरलसरणिं चाधिकृत्य नवसन्तानेभ्य परिचायनमेव केन्द्रस्यास्य मुख्यमुद्देश्यम्।
केन्द्रस्यास्य आभिमुख्ये –
इत्यादयः कार्यक्रमाः आयोज्यन्ते।"
https://navavani.org.in/wp/archives/8974,अद्य राष्ट्रिय गणितशास्त्रदिनम् आचर्यते।,"नवदिल्ली- गणितशास्त्रमण्डले सार्वकालिकः अद्भुतप्रतिभासः भवति श्रीनिवास रामानुज वर्यः। तस्य महात्मनः जन्मदिनं भवति दिसम्बर् २२। २०१२ तमे वर्षे तस्य १२५ तमं जन्मवार्षिकम् आभारतम् आचरितम्। अपि च तद्दिनं राष्ट्रिय गणितशास्त्रदिनत्वेन उद्घुष्टं सर्वकारैः।
     वैदिककालादारभ्य अनुस्यूतं प्रवहितायाः विज्ञानधारायाः अन्तिमा सृणिः आसीत् अयं महाभागः। चतुर्दशशतकादारभ्य अष्टादशशतकारम्भं यावत् कालघट्टः भारतीयगणितशास्त्रेतिहासे प्रोज्वलः अध्यायः आसीत्। ततः प्रवर्धिता विकसिता च भवति केरलीय गणितशास्त्र सरणिः। एषा गुरुशिष्यपरम्परा संगमग्राममाधवद्वारा उदिता। एष एव कालः यूरोपीयीधिनिवेशस्यापि काल आसीत्। अतः सुवर्णयुगस्यास्य तिरस्कारः अभवत्। अधिनिवेशशक्तयः एतद्देशीयान् राजनैतिकाधिकारान् व्यभञ्जयन् तथा धैषणिककार्याणि अवामन्यन्त च। ततः परं शतकान् यावत् भारतीयगणितशास्त्रे नवीनचिन्ताधाराः नोदिताः
     पुनः श्रीनिवासरामानुज एव एतां चिन्ताधारां पुनराविष्कृतवान्।"
https://navavani.org.in/wp/archives/8965,राजधानी अतिशैत्ये निमज्जा,नवदिल्ली- भारतस्य राजधानी नवदिल्ली अधुना अतिशैत्ये संलग्ना भवति। गतेभ्य चतुर्भ्यः वर्षेभ्यः न्यूनतमं तापमानं दिल्ल्याम् अङ्कितम्। गुरुवासरे दिल्यामङ्कितं तापमानं ४ डिग्री सेल्ष्यस् वर्तते। एतत् सामान्यतो चतुर्डिग्री न्यूनं भवति। दिनद्वयं यावत् समाना स्थितिः भविष्यतीति वातावरण निरीक्षणकेन्द्रस्य सूचना अस्ति। दिल्ली समीपस्थे गुड्गाव् स्थले तापमानं १.८. डिग्री परिमितं वर्तते। २०१४ तमे वर्षे एतादृशं न्यूनतमं तापमानम् अङ्कितमासीत्।
https://navavani.org.in/wp/archives/8954,केरलीयच्छात्राः भाग्यवन्तः इति राज्यपालः न्या. पी.सदाशिवं वर्यः।,"मलप्पुरम्- केरलेषु उन्नतशिक्षायै विपुलाः अवसराः सन्तीत्यतः अत्रत्याः छात्राः भाग्यवन्तः इति राज्यपाल न्याय. पी. सदाशिव वर्यः अब्रवीत्।  मलप्पुरं स्वलात्  नगर् म अदीन् अक्कादम्याः केम्पस् एड्यू पार्क इति शिक्षाकेन्द्रस्य उद्घाटन विधास्यन् भाषमाण आसीत् सः।
     म अदीन् अध्यक्षः इब्राहिमुल् खलील् अल् बुहारी  सन्देशभाषणं व्यदधात्। नियमसभासदस्यः पी उबैदुल्ला ए.पी. अब्दुल् करीं,  वास्तुशिल्पी नसीर् खान् प्रभृतयः आशंसामर्पयामासुः।"
https://navavani.org.in/wp/archives/8941,शबरिमला सन्निधाने भक्तजनानां महान् सम्मर्दः अनुभूयते।,"पम्पा -मण्डलकालतीर्थाटनस्य अन्तिमे घट्टे समायाते शबरिमला सन्निधाने भक्तजनानां महान् सम्मर्दः अनुभूयते। ह्यस्तने ७३००० तीर्थाटकाः पम्पामार्गं सन्निधानं सम्प्राप्ताः इत्यावेद्यते। भक्तानां नियन्त्रणेेषु यद्यपि शैथिल्यं कृतं तथापि निरोधादेशस्य प्रत्यावर्तनसाहचर्यम् अधुना नास्तीति रक्षिदलस्य विश्वासः। अस्मिन् तीर्थाटनकाले शनिवासरे एव सन्निधाने महान् सम्मर्दः अनुभूतः। तदा ८०००० जनाः पम्पामार्गं सन्निधानं समगच्छन्।
मण्डलकालपरिसमाप्तेः दशदिनानि अवशिष्यते। अतः सम्मर्दः अधिकं स्यादिति प्रतीक्षा अस्ति। राज्यान्तरतीर्थाटकाः अपि बहवः आगच्छेयुः।"
https://navavani.org.in/wp/archives/8920,नारायणीयं पुरस्कारं हरिप्रसाद् कटम्पूर् वर्याय समार्पयत्।,"गुरुवायूर् – नारायणीयदिनमनुबन्ध्य पण्डितेभ्यो दीयमानाय नारायणीयपुरस्काराय अस्मिन् वर्षे हरिप्रसाद् कटम्पूर् इति पण्डितवर्यः अर्हो/भवत्। नारायणीये काव्यालङ्कारः इत्यस्मिन् विषये समर्पितः प्रबन्धः एव पुरस्काराय परिगणितः।
     नारायणीयदिनत्वेन आचरिते ह्यस्तने गुरुपवनपुरस्थे मेप्पत्तूर् सभागृहे आयोजिते समारोहे पुरस्कारः समर्पितः।मातृभूमी दिनपत्रिकायाः मुख्यसम्पादकः पुरस्कारं तस्मै समर्पितवान्। देवस्वं भारवाहिप्रभृतयो महात्मानः सन्न्हिताः आसन्। अष्टमवारम् अनुस्यूततया हरिप्रसादः एतस्मै पुरस्काराय अर्हः अभवत्।"
https://navavani.org.in/wp/archives/8912,अमिताव् घोष् वर्यः ज्ञानपीठेन पुरस्कृतः।,"नवदिल्ली-  आङ्गलभाषायां प्रथमः ज्ञानपीठपुरस्कारः विख्यातेन साहित्यकारेण अमिताव् घोष् वर्येण स्वायत्तीकृतः। साहित्यक्षेत्रे उत्कृष्टयोगदानाय दीयमानः अयं पुरस्कारः प्रप्रथममेव भारतीय-आङ्गलसाहित्यकाराय दीयते।
     भूतं वर्तमानं च समायोजयति घोष् वर्यस्य रचना इति ५४ तमस्य ज्ञानपीठपुरस्कारस्य प्रख्यापनं विधास्यन्  पुरस्कारसमितिः अभिप्रैति स्म। इतिहासकारः सामाजिक-नरवंशशास्त्रज्ञश्च भवति अभिताव् घोष् वर्यः। तेषु विषयेषु तस्य अगाधं पाण्डित्यं तस्य कृतिषु प्रतिफलतीति समितिः प्रास्तावयत्। वंगदेशीयः भवत्ययं वर्यः।"
https://navavani.org.in/wp/archives/8905,केरलराज्ये अद्य भा.ज.पा. दलेन विज्ञप्तं पिधानान्दोलनम्। परिक्षा पुनःक्रमीकृता।,"तिरुवनन्तपुरम्- केरलराज्ये अद्य भा.ज.पा. दलस्य नेतृत्वे पूर्णपिधानम् आचर्य़ते। अनेन अद्य समायोज्यमाना विद्यालयीय परीक्षा पुनःक्रमीकृता। एतदनुसारम् अद्यतनी परीक्षा दिसम्बर् २१ दिनाङ्के आयोक्ष्यते।
     शबरिमला विषयमनुबन्ध्य सचिवालयद्वारे अनशनसमरं कुर्वन्तः आसन् केचन भा.ज.पाय नेतारः तन्मध्य ह्यस्तने प्रातः २.३० वादने कश्चन पुरुषः समरवेदिकासमीपमागत्य मृत्तैलेन शरीरमभिषिच्य स्वयम् पावकं जज्वाल। अर्धदग्धः स झटिति चिकित्सालयं नीतः। तथापि सायं स ऐहिकं देहं तत्याज। स पुरुषः अय्यप्पभक्तः आसीत्, शबरिमलाविषये सर्वकारनिर्णयेन तप्तः स आत्माहूतिमकरोत् इति च भा.ज.पा. दलस्य आक्षेपः। तस्य आदररूपेण अद्येदम् आन्दोलनम् आचर्यते इति नेतारः वदन्ति।"
https://navavani.org.in/wp/archives/8899,नववर्षे पलास्तिककूपीजलस्य निरोधः।,"तिरुवनन्तपुरम्- २०१९ जनुवरि प्रथमदिनाङ्कादारभ्य पलास्तिककूप्यां जलविक्रयः निरुद्धः। तत्स्थाने स्फाटिक-कूप्यां जलवितरणं कर्तुम् अधिकारिणां निर्णयः। परिस्थिति संरक्षणनियमस्य विभागः ५ अनुसृत्य निरोधलङ्घने दण्डरूपेण अनुमतिं प्रत्यावर्तेत।
     जनुवरि प्रथमदिनाङ्कादारभ्य स्फाटिककूप्यामेव जलवितरणं साध्यं भवति। मलिनीकरण नियन्त्रण विभागः एतदनुसारं विज्ञापनमदात्।
     ५०० तल्पादधिकयुक्तः चिकित्सालयः, नौकागृहम् इत्यादीन्यपि नियन्त्रणपरिधौ आयान्ति। विनोदसञ्चार-केन्द्रेषु एकवारम् उपयुज्यमानानां पलास्तिकोत्पन्नानाम् उपयोगः अपि निरुद्धः। स्फाटिककूपीनाम् अणुनाशनाय सौविध्यमायोजयितुमपि निर्देशः अस्ति।"
https://navavani.org.in/wp/archives/8883,विद्यालयीय कलोत्सवः- कलाकिरीटं पालक्काट् जनपदः स्वायत्तमकरोत्।,"आलप्पुषा- ५९ तमः विद्यालयीय कलोत्सवः आलप्पुषा नगरे समाप्तिमाप। दिनत्रयेण समायोजिते अस्मिन् कलोत्सवे कलाकिरीटः पाालक्काट् जनपदेन स्वायत्तीकृतः। द्वादशवर्षाणि यावत् कोषिक्कोट् जनपदेन स्वायत्तीकृत आसीदयं किरीटः। आस्मिन् वर्षे केवलम् अङ्कत्रयम् अधिकं सम्पाद्य पालक्काट् नगरेण किरीटाधिकारः उपस्थापितः।
पालक्काट ९३० अङ्कान् अलभत। परं कोषिक्केट् ९२७ अङ्कैः द्वितीयस्थानमलभत। ९०३ अङ्कैः तृशूर् तृतीयस्थाने तिष्ठति।
आगामिनि वर्षे कलोत्सवः कासरगोड् नगरे आयोजयिष्यति। अस्मिन् वर्षे व्ययंं न्यूनीकर्तुं कलोत्सवोयं  दिनत्रयेण परिमितः आसीत्। साहित्यरचनामत्सराः नायोजिताः आसन्। आगमिनि वर्षे अपि एषा रीतिः भवति वा न वेति इतः पर्यन्तं न निश्चितम्।"
https://navavani.org.in/wp/archives/8862,कण्णूर् विमानपत्तनात् प्रथमं यात्राविमानम् उदडयत।,"कण्णूर्- दक्षिणक्रलस्य अभीमानभूतं कण्णूर् विमानपत्तनम् यात्रिकेभ्यः उदघाटयत्। अद्य प्रातः १० वादने मुख्यमन्त्री पिणरायि विजयः तथा केन्द्रीय व्योमयानमन्त्री सुरेष् प्रभूवर्यः च सम्भूय प्रथमं विमानं यात्रायै प्रैषयताम्।
     एयर् इन्ड्या संघस्य बोयिङ् ७३७-८०० विमानमेव प्रथमयात्रायै सज्जमभवत्। इदं कण्णूर् तः अबुदाबीं प्रति प्रस्थितम् १८५ यात्रिकान् वोढुं प्रभवतीदं। सायं अबुदाबीतः कण्णूर् नगरं प्राप्स्यति।"
https://navavani.org.in/wp/archives/8855,विद्यालयीयकलोत्सवस्य वेदिकाः जागरिताः।,"आलप्पुषा- ५९तमः राज्यस्तरीय-विद्यालयकलोत्सवः आलप्पुषापत्तने समारब्धः। इतः परं त्रिषु दिनेषु नगरमिदं उत्सवच्छायायां भविष्यति। प्रलयदुरितस्य भूमिकायां उद्घाटनादयः समारोहाः जहति स्म।
     अद्य प्रातः ९.३० वादने प्रायः सर्वासु वेदिकासु मत्सराः समारब्धाः। आहत्य ३० वेदिकाः सन्ति। पस्पर्धयिषूणां कृते आवासभोजनादिव्यवस्थाः सुघटिताः सन्ति। दिसम्बर् ९ दिनाङ्के कार्यक्रमाणां समापनं भविष्यति।"
https://navavani.org.in/wp/archives/8847,नों चोंस्कीवर्यः श्वः नवतिं प्रविशति।,"फिलाडल्फिया- विख्यातः भाषाशास्त्रज्ञः तथा राजनैतिक-तत्त्वचिन्तकश्च भवति नों चोंस्कि वर्यः। तस्य महाशयस्य नवतितमं जन्वदिनं डिसम्बर् ७ दिनाङ्के भवति। १९६० कालघट्टेषु पौराधिकारप्रगतेः व्यापनम् अमेरिक्कायां विद्यालयेषु कलालयेषु शिक्षा संस्थासु च जातम्। तदानीं छात्राणां कृते ऊर्जदायकः आसीत् नों चोंस्कि वर्यः। अधुना नवतितमे वयस्यपि अक्कादमिक-राजनैतिकरंगे स सजीवः भवति।
     भाषाशास्त्राध्ययने द्रुतपरिवर्तनमेव अस्य सिद्धान्तैः आविष्कृतम्। १९५० कालघट्टेषु अनेन प्रवृत्तिपथमानीतः सार्वलौकिकव्याकरणाख्यः भाषाशास्त्रसिद्धान्तः मानविकैकतां सूचयति।
     १९२८ डिसम्बर् ७ दिनाङ्के अमेरिक्कायां पेन्सिल् वेनिया राज्ये फिलाडल्फियायां  मध्यवर्गजूतपरिवारे अयं भूजातः। १५ तमे वयसि पेन्सिल् वेनिया विश्वविद्यालये अध्ययनमारब्धः। १९५५ तमे वर्षे भाषाशास्त्रे विद्यावारिधिबिरुदं सम्पादितवान्। १९५६ तमे वर्षे मास्च्युरैस् इन्स्टिट्यूट् आफ् टेक्नोलजी संस्थाने अध्यापको बभूव। अधुनापि भाषापठनविषये तस्य सिद्धान्तस्य प्रामुख्यमस्ति।"
https://navavani.org.in/wp/archives/8821,पद्मप्रभापुरस्कारः कल्पट्ट नारायणन् वर्याय।,"कल्पट्टा- ऐषमः पद्मप्रभापुरस्कारः कल्पट्ट नारायणन् वर्याय समर्प्यते। प्रसिद्धः कविः आख्यायिकाकारः निरूपकश्च भवति कल्पट्ट नारायणन्। ७५००० रूप्यकाणि पद्मरागखचितं फलकं प्रशस्तिपत्रं च पुरस्कारे अन्तर्भवन्ति।
     एं मुकुन्दन् वर्यस्य आध्यक्ष्ये  एं एन् कारश्शेरि सारा जोसफ् इत्येताभ्यम् अङ्गाभ्यां युक्ता समितिरेव एनं वर्यं पुरस्काराय अचिनोत् इति पद्मप्रभानिधेः अध्यक्षः एं.पी. वीरेन्द्रकुमार् वर्यः सूचितवान्। आधुनिक मलयालकवितायां नूतनसरणेः प्रयोक्ता भवति कल्पट्ट नारायणन् इति विधिनिर्णयसमितेः अभिप्रायः।
  बषीर् पुरस्कारः, डो. टी. भास्करन् नायर् पुरस्कारः, मस्कट् प्रवासि मलयालीपुरस्कारः, वी.टी. कुमारन् पुरस्कारश्च इतः पूर्वं अनेन प्राप्ताः।"
https://navavani.org.in/wp/archives/8810,"विद्यालयीयकलोत्सवः आलप्पुषायाम्, सज्जीकरणानि पुरोगच्छन्ति।","आलप्पुषा- ५८ तमः केरल-विद्यालयीय-कलोत्सवः डिसम्बर् ७,८,९ दिनाङ्केषु आलप्पुषायां सम्पत्स्यते। उच्चतरविद्यालय-उच्चविद्यालयकलोत्सवौ  संस्कृतोत्सवः अरबी कलोत्सवश्च सम मेल भविष्यन्ति।  कलोत्सवार्थं सज्जीकरणानि  अन्तिमघट्टे जातानि। मत्सरार्थं २९ वेदिकाः सन्ति। आहत्य १२००० पस्पर्धयिषवः भवन्तीति प्रतीक्षते।
     मत्सरार्थं पञ्जीकरणं डिसम्बर् ६ दिनाङ्के प्रातः नववादने भविता। तदर्थं आलप्पुषा सनातनधर्मविद्यासंघस्य उच्चतर विद्या य १४ प्रकोष्ठाः सज्जीकृताः। मत्सरार्थिनां कृते  आवास व्यवस्था १२ विद्यालयेषु सज्जीकृता। पानीयं जलं प्रसाधनसौविध्यानि  च एषु विद्यालयेषु यथेच्छं स्थापयिष्यति।
     संस्कृतनाटकं दशम्यां वेदिकायां अन्ये  कार्यक्रमाः १६,१७,१८,२१ वेदिकायां च सम्पत्स्यन्ते। महाप्रलयानन्तरं सर्वेषु रङ्गेषु व्ययन्यूनीकरणंनिर्दिष्टमित्यनेन  अस्मिन् वर्षे  कलोत्सवं दिनत्रयेण समायोजयितुं निरणयत्। तद्वत् संस्कृतोत्सवेन समं आयोज्यमानं विचारसत्रं  पण्डितसमादरणं च अस्मिन् वर्षे  जहाति  स्म।"
https://navavani.org.in/wp/archives/8800,शबरिमला निरीक्षणसमितिः श्वः सन्निधानं प्राप्स्यति।,"कोच्ची- उच्चन्यायालयेन नियुक्ता शबरिमलानिरीक्षण-समितिः कुजवासरे अय्यप्पसन्निधानं प्राप्स्यति। अद्य निलक्कल् इति विश्रामकेन्द्रं प्राप्य समितिः सौविध्यानि अधिकृत्य अालोचनां करिष्यति। ततः सन्निधानं प्रति प्रस्थास्यति। ह्यः आलुवा अतिथिमन्दिरे समिते‌ः प्रथमम् अधिवेशनं सम्पन्नम्।  देवस्वसमितेः अध्यक्षप्रभृतिभिः सह समित्यङ्गानि चर्चामकुर्वन्।
     निरोधनाज्ञाप्रभृतिषु नैयामिकेषु  समितेः नियन्त्रणं न भविता इति अधिवेशनानन्तरं समित्यङ्गं न्यायाधिपः पी.आर्. रामन् अवदत्।
     शान्तिपरिपालनं निरोधनाज्ञानुदेशः इत्यादीनि न्यायालयस्य परिगणनायां सन्ति। शबरिमलायाः असौविध्यानि अधिकृत्य अधुना सूचना नास्ति, तानि तत्र गत्वा अवलोकनं करिष्यति इत्यपि स न्यगादीत्।
     तीर्थाटनकेन्द्रे तीर्थाटकानां वैषम्यं न्यूनीकर्तुं समितेः प्रवर्तनं भविता। नियन्त्रणेषु शैथिल्यं भविष्यति। न्यायालयनिर्देशानामनुसरणमेव समितेः लक्ष्यम् इति न्याया. रामन् वर्यः अवदत्। अन्ये समित्यङ्गे न्या. सिरिजगन्, डी.जी.पी. हेमचन्द्रन् तथा देवस्वं समितेः अध्यक्षः पद्मकुमार्, अन्यानि अङ्गानि च अधिवेशने भागमभजन्त।"
https://navavani.org.in/wp/archives/8773,संसद् मन्दिरं प्रति कृषकाणां पथसञ्चलनम्।,"नवदिल्ली- कृषकाणां समस्याः चर्चितुं संसदः पृथक् अधिवेशनम् आयोजनीयम् इति आवश्यमुन्नीय कृषकाः अद्य संसदं प्रति पथसञ्चलनं विधास्यति।
     कृषकैः अभिमुखीक्रियमाणाः समस्याः बहवः सन्ति। तासां परिहारार्थं पृथगधिवेशनम् आवश्यकमित्येव तेषाम् आवेदनम्। अखिलभारतीय-कृषकसंघसंयोजनसमितेः नेतृत्वे एव प्रक्षोभः। २०७ संघटनानां संयोजनेनैव समितिरेषा प्रवर्तिता। २१ राजनैतिकदलानि प्रक्षोभार्थं योगदानं विधास्यन्ति।
     पृथक् संसन्मेलनमायोजनीयं, पथसञ्चलने भागं गृहीतव्यम् इति च सूचयन्ती समितिरेषा प्रधानमन्त्रिणं नरेन्द्रमोदीवर्यं विपक्षदलनेतारं राहुल् गान्घीवर्यं च अभ्युपगमत्।
     दिल्लीप्रान्तेषु पञ्चभ्यः केन्द्रेभ्यः सहस्रपरिमिताः कृषकाः पद्भ्यां चलन्तः रामलीला अधिवेशनस्थलं प्रापन्। ततः लक्षपरिमिताः ते संसदं प्रति पथसञ्चलनं करिष्यन्ति।"
https://navavani.org.in/wp/archives/8766,हैसिस् नामकः भौमनिरीक्षणोपग्रहः अद्य भ्रमणपथं प्राप्स्यति।,"चेेन्नै – अतिनूतनं भौमनिरीक्षणोपग्रहं हैसिस्आख्यं भारतम् अद्य भ्रमणपथं प्रापयति। श्रीहरिक्कोट्टातः भवति अस्य विक्षेपणम्। तत्र सतीष् धवान् शून्याकाशकेन्द्रात् प्रातः ९.५७ वादने विक्षेपणं निश्चितमस्ति। भारतीय-शून्याकाश-पर्यवेक्षणसंघः (ISRO) तद्देशीयत्वेन रूपकल्पितः भवति अयमुपग्रहः।
     पी.एस्.एल्.वी. सी.४३ एव हैसिस् उपग्रहं भ्रमणपथं प्रापयति। हैसिस् अतिरिच्य अमेरिक्काप्रभृतीनां राष्ट्राणां ३० लघूपग्रहान् अपि पी.एस्. एल्. वी. सी.४३ विक्षेपणं करिष्यति।
     भौमोपपितलस्य अतिसमीपनिरीक्षणमेव हैसिस् विक्षेपणेन लक्ष्यीक्रियते। अस्य भारः ३८० किलो परिमितः भवति।"
https://navavani.org.in/wp/archives/8752,कुजग्रहस्य निगूढतां प्रति इन्सैट् पेटकस्य सन्निवेशः। नासायाः नूतनं दौत्यं विजयकरम्।,"न्यूयोर्क्- नासा संस्थायाः नूतनं कुजग्रहदौत्यं विजयकरम् अभवत्। निगूढं कुजग्रहोपरितलं प्रति इन्सैट् पेटकस्य समुपगमः जातः। कुजान्तरिक्षमन्विष्य साहसिकयात्रायाः अनन्तरमेव नासाया‌ इदं दौत्यम्।
     इत‌ः परं वर्षद्वयं यावत् पेटकस्यास्य प्रवर्तनं तत्र भविष्यति। अमेरिक्कायाः एकविंशं कुजग्रहदौत्यं भवति इदम्।
     ह्यस्तने रात्रौ एव इन्सैट् कुजोपरितलम् अस्पृशत्। ३६० किलो परिमितं भवति पेटकस्यास्य भारम्। गते मेय् मासे कालिफोर्णियातः अस्य विक्षेपणं जातम्। दौत्यस्यास्य निर्णायकं घट्टमेव ह्यस्तने सञ्जातम्।
     प्रतिहोरं १९८०० की.मी. वेगे सञ्चरत् क्रमशः वेगनियन्त्रणेन पारषूट् साहाय्येन च इदं कुजोपरितलम् अस्पृशत्। षण्मासाभ्यन्तरे ३०१ दशलक्षं योजनादूरं तीर्त्वा एव पेटकमधुना लक्ष्यस्थानं सम्प्राप्तमभवत्।"
https://navavani.org.in/wp/archives/8728,शर्माजी पुरस्कारः चन्द्रशेखरप्रभुवर्याय।,"कोच्ची- संस्कृतशिक्षकेषु प्रागद्भ्यं प्रकटितवते दीयमानः शर्माजीपुरस्काराय अस्मिन् वर्षे चन्द्रशेखरप्रभुवर्यः चितः। कोच्ची मट्टाञ्चेरिस्थे तिरुमल देवस्थान उच्चविद्यालये संस्कृताध्यापकः भवति श्रीमान् प्रभुः। संस्कृतप्रशिक्षणवर्गे प्रयुक्तिपुरुषत्वेन अस्य सेवनं महत्तरं भवति। अयम् उत्तमः संस्कृतप्रचारकः पण्डितश्च भवति।
     केरलेषु संस्कृतप्रचाराय आजीवं प्रयतमानस्य श्रीमतः कृष्णशर्मणः नाम्नि दीयमानः अयं पुरस्कारः प्रतिवर्षम् दीयते। विश्वसंस्कृतप्रतिष्ठानेन अयं पुरस्कारः आयोजितः।"
https://navavani.org.in/wp/archives/8718,केन्द्रमन्त्रिणः पोन् राधाकृष्णन् वर्यस्य वाहनव्यूहं रक्षिदलैः निरुद्धमिति विवादः।,"पम्पा- शबरिमला दर्शनार्थमागतस्य केन्द्रीय वित्तसहमन्त्रिणः पोन् राधाकृष्णन् वर्यस्य यानं पम्पासमीपे रक्षिदलैः निरुद्धमिति विवादः। तस्य प्रतिवचनरूपेण रक्षिदलस्य विशदीकरणं च शबरिमला तीर्थाटने नूतनम् अध्यायं व्यरचयत्।
     पम्पा बस् निस्थानसमीपे मन्त्रिणः वाहनं रक्षिपुरुषैः निरुद्धमिति भ.ज.पा. दलस्य नेतारः आक्षेपम् उन्नीतवन्तः। किन्तु मन्त्रिणः यानं न निरुद्धं तद्व्यूहेषु अन्यतमं यानमेव निरुद्धमिति रक्षिदलस्य विशदीकरणम्। प्रक्षोभे भागं गृहीतः कश्चन तस्मिन् य़ाने अस्तीति सूचना लब्धा, शङ्का निवृत्यर्थं तद् यानं परीक्षितुमेव निरुद्धमिति पम्पायां नियुक्तः सेनाविशिष्टाधिकारी  हरिशङ्कर् वर्यः अवदत्।"
https://navavani.org.in/wp/archives/8710,लोकसभायाः वयनाट् सदस्यः एं ऐ षानवास् वर्यः कालकबलीभूतः।,"चेन्नै- वरिष्ठः कोण्ग्रेस् दलनेता तथा वयनाट् मण्डलस्य लोकसभासदस्यः एं ऐ षानवास् वर्यः अन्तरधात्। बुधवासरे प्रातः ३.३० वादने चेन्नै नगरे अप्पोलो चिकित्सालये आसीत् अस्यान्त्यं। नवम्बर् २ दिनाङ्के यकृन्निरोपणार्थं शस्त्रक्रियाचिकित्साम् अतीतः आसीत्।
     अयं वर्यः अधुना केरला प्रदेश् कोण्ग्रेस् समितेः प्रवर्तनाध्यक्षः भवति। छात्र-युवकसंघेषु राज्यस्तरीयं नेतृत्वम् अनेन निर्व्यूढम्। अस्य भौतिकं देहम् अद्य केरलमानेष्यति। संस्कारकर्म श्वः एरणाकुलं तोट्टप्पल्ली स्थले भविता।"
https://navavani.org.in/wp/archives/8679,कृत्रिमसूर्यं निर्मातुं चीना राष्ट्रस्य उद्यमः।,"सौरयूथस्य केन्द्रं भवति सूर्यः। तं सूर्यं कृत्रिमत्वेन सृजते चेत् का अवस्था इति चिन्तयतु। तादृशे उद्यमे मग्नं भवति चीनाराष्ट्रम्। भूमौ अत्यावश्यकम् ऊर्जं लब्धुमेव कृतकसूर्यं निर्माति इति चीनायाः सूचना।
आवेदनानुसारं हेफि इन्स्टिट्यूट् आफ् फिसिक्कल् सयन्स् संस्थानस्य़ शास्त्रज्ञाः भौमाधिष्ठितं सण् सिमुलेट्टर् इति सूर्यप्रचोदकं निर्मीतुं सन्नद्धाः भवन्ति।
आधारत्वेन इदमेकं आणव फ्यूषन् रियाक्टर् भवति। १० कोटि सेल्ष्यस् मितं तापम् उत्पादयितुं समर्थं भवदीदं रियाक्टर्। सूर्यात् १.५ कोटि सेल्ष्यस् तापमेव लभ्यते। दौत्यं पूर्णं भवति चेत् आणवोर्जरंगे महान्तं पादविन्यासं भवेदितम्।
पूर्वं वीथीदीपानां स्थाने कृतकतन्द्रस्य निर्माणे अपि चीनायाः उद्यमः आसीत्। इयं पद्धतिः २०२० तमे वर्षे पूर्णं भविता।"
https://navavani.org.in/wp/archives/8662,तमिल् नाटु राज्ये नाशं वितीर्य गज चक्रवातः. अर्धलक्षाधिकान् जनान् परिवर्त्य आवासयत्।,"चेन्नै- तमिल् नाटु राज्ये नागपट्टणं, कटलूर्, रामनाथपुरं तथा पुतुच्चेरिस्थे कारक्कल् प्रभृतिषु स्थलेषु नाशं वितीर्य गज इति चक्रवातः तीरमागतः। प्रतिहोरं ११० कि.मी. वेगे वीजिते वाते सहस्रपरिमितानां प्रासादानां हानिः संजाता। वृक्षाः उन्मूल्य पतिताः। चेन्नै प्रभृतिषु स्थलेषु महावृष्टिरपि सञ्जाता।
     तमिल् नाटु-केरल सीमाप्रान्तेषु शुक्रवासरे अपि घोरा वृष्टिः भविता इति वातावरणविभागस्य सूचना।
     पञ्चदिनात् पूर्वं वंगसमुद्रे चेन्नैतः ९२५ कि.मी. दूरे गज चक्रवातः समापन्नः। तमिल् नाटुस्थे कटलूर् तथा आन्ध्रथे श्रीहरिक्कोट्टा स्थलस्य च मध्ये चक्रवातः भविष्यति इत्यासीत् पूर्वप्रवचनम्। ततः वातस्य गतिः परिवृत्य नागपट्टणं कटलूर् तीरं प्रति प्रस्थितः। बस्-रेल् यानानि सेवनम् स्थगितानि।
     चक्रवातदुरितमालक्ष्य बहुषु प्रान्तेषु विद्यालयानां विरामः घोषितः। तथा विश्वविद्यालयानां परीक्षा परिवर्तिता च।"
https://navavani.org.in/wp/archives/8652,"२५ वर्षाभ्यन्तरे मानवः कुजग्रहं प्राप्स्यति, नासा संस्थायाः द्रढीकरणम्।","वाषिङ् टण्- आगामिनि २५ वर्षाभ्यन्तरे मानवं कुजग्रहं प्रति प्रेषितुं परियोजनया सह अमेरिका शून्याकाशसंस्था नासा आगता। एतदर्थं परीक्षणानि आरब्धानि इति नासावृत्तम् असूचयत्।
     एतत् बृहत्तमं दौत्यं भवति। न केवलम् आर्थिकव्ययम् अपितु साङ्केतिकम् अग्रेसरत्वमपि आवश्यकम्। कुजस्य अन्तरिक्षेण सह समीकरणं महान् प्रयास एव। २५ वर्षाभ्यन्तरे सर्वं साध्यं भविष्यति इति नासायाः वृत्तिविरतः वैमानिकः टों जोण्स् प्रत्याशां प्राकटयत्।
     एतगर्थं ७१६० कोटि रूप्यकाणां व्य.म् आवश्यकं, तथापि अवरतः नव वर्षाणि अस्य प्रवर्तनाय आवश्यकानि इत्यपि स अवोचत्।"
https://navavani.org.in/wp/archives/8647,"केरलपुनर्निर्मितिः, ऐक्यराष्ट्रसभानिर्देशम् उपदेशकसमितिः अङ्गीचकार।","तिरुवनन्तपुरम्- प्रलयानन्तरं केरलस्य पुनर्निर्माणविषये ऐक्यराष्टट्रसभायाः निर्देशान् तदर्थं रूपवत्कृता उपदेशकसमितिः अङ्गीचकार। आवेदनं समग्रं तथा सर्वप्रान्तस्पर्शनं चेति समित्यङ्गानामभिप्रायः। नदीसंसक्षणार्थं केरला रिवर् बेसिन् अथोरिट्टी अत्यावश्यकम् इत्यपि अधिवेशने अभिप्रायः समायातः।
     कुट्टनाट् प्रदेशे जनानां जीवनं कार्षिकवृत्तिश्च कथं संरक्षणीयं इति विषये आसूत्रणसमितिः पठनं करिष्यति। जलविभवविभागस्य सहकरणेन भवेत् इदं पठनम्।
     उपदेशकसमितेः द्वितीयम् अघिवेशनमेव ह्यस्तने आयोदितम्। अङ्गानां निर्देशान् समग्रतया अवधार्य आवेदनमायोजयितुं निरणयत्। मुख्यमन्त्री पिणराय् विजयन् वर्यः अध्यक्ष‌ आसीत्।"
https://navavani.org.in/wp/archives/8629,"रोष्नी पद्धतिः राष्ट्रे आदर्शभूता,- मुख्यमन्त्री।","कोच्ची- राज्यान्तरेभ्यः वृत्यर्थं केरलमागतानां कर्मकराणाम् अपत्यानि केरलीयविद्यालयेषु पठन्ति। तेषां पठनगतेः समीकरणाय आसूत्रिता रोष्नी इति पद्धतिः आदर्शपद्धतिर्भवतीति मुख्यमन्त्री पिणरायि विजयन् वर्यः अब्रवीत्।
     पद्धतेः जालपुटस्य उद्घाटनं, समीक्षा इति मलयालभाषापरिज्ञानरेखायाः उद्घाटनं च विधास्यन् भाषमाण आसीत् सः।
     विश्वस्य यस्मिन् कस्मिंश्चित् कोणो स्थित्वा अपि जीवनोपाधेः स्वयमार्जनाय केरलीयाः प्रभवन्ति। अतः वृत्यर्थम् अत्रागतानाम् अतिथिकर्मकराणां विकारसमस्यादीन् स्वयमेवावगन्तुं ते समर्थाः इत्यपि स असूचयत्।
     अतिथिकर्मकराणां कृते सर्वान् अधिकारान् देशभाषाभेदं विना वयं दद्मः, तादृशं राज्यं भवति केरलम् इत्यपि अनेन सूचितम्।"
https://navavani.org.in/wp/archives/8619,वयलार् पुरस्कारविजेतारं के.वी. मोहन् कुमार् वर्यम् अभ्यनन्दयत्।,"तिरुवनन्तपुरम्- सार्वजनीनशिक्षाविभागस्य अधीनतायां स्थिताः विविघाः संस्था‌ एकीभूय आयोजिते अधिवेशने शिक्षा निदेशकः के.वी. मोहन् कुमार् वर्यः अभिनन्दितः। अस्य वर्षस्य वयलार् साहित्य पुरस्कारेण आदृतः आसीत् एषः वर्यः।
     एस.सी.इ.आर्.टी. संस्थायाम् आयोजिते समारोहे शिक्षामन्त्री प्रोफ. रवीन्द्रनाथ् वर्य़ः एनं बह्वमन्यत। जे. प्रसाद् वर्यः स्वागतभाषणमकरोत्। उच्चतरशिक्षा निदेशकः, सीमाट् निदेशकः, कैट् संस्था निदेशकः प्रभृतयः आशंसामर्पयामासुः।"
https://navavani.org.in/wp/archives/8612,शास्त्ररंगम् इति शास्त्रीयां शिक्षारीतिं प्रचालयिष्यति- शिक्षामन्त्री।,"तिरुवनन्तपुरम्- शास्त्रीयशिक्षारीतिः इति विख्यातां शास्त्ररंगं पद्धतिं प्रचालयिष्यतीति शिक्षामन्त्री प्रोफ. सी. रवीन्द्रनाथ् वर्यः अवदत्। छात्राणां नैपुण्यं प्रत्यभिज्ञाय तेषां परिपालनमेव एषा रीतिः।  मनसः अऩ्धविश्वासान् दूरीकृत्य छात्रान् शास्त्रपटून् कुर्यात्।
     छात्राणां चोद्यानि समाधायैव शास्त्ररंगं पुरोगमिष्यति। सार्वजनीन-शिक्षा-संरक्षणयज्ञस्य भागत्वेन आसूत्रिता मुख्या पद्धतिरेषा। छात्राणां सर्गशेषिं प्रत्यभिज्ञाय तेषां नैपुण्यानुसारं संवर्धनमेव यथार्था शिक्षा।
     परन्तु अद्य छात्राणाम् इच्छां विगणय्य मातापितृणां आग्रहानुसारमेव शिक्षां प्रचलति। तामरक्कुलं उच्चतर विद्यीलये शास्त्ररंगं कार्यक्रमस्य उद्घाटनं विधास्यन् भाषमाण आसीत् मन्त्रिवर्यः।"
https://navavani.org.in/wp/archives/8604,"वायुमलिनीकरणं, कृतकवृष्टिवर्षापणार्थं केन्द्रीय मलिनीकरण-नियन्त्रणमण्डलम्।","नवदिल्ली- वायुमलिनीकरणस्य क्रमातीतायां वर्धनायां केन्द्रीय-मलिनीकरम-नियन्त्रण मण्डलम् इति संस्था कृतकवृष्टिं वर्षापयितुं प्रयत्नमारभत। एतत् दीपावली समारोहानन्तरं कर्तुं निरचिनोत्। वर्षापातेन अन्तरिक्षे मलिनीकरणं न्यूनं भवेत् इति  अस्याः संस्थायाः प्रतीक्षा।
     राष्ट्रे सर्वाधिकं मलिनीकरणं दिल्लीनगरे एवास्ति। गते दिने अतितरां वायुमलिनीकरणस्थितिं तत्रैव  रेखाङ्कितं वर्तते। दीपावलीसमारोहानन्तरं अस्य स्थितिः एतस्मादपि उच्चश्रेणीं प्राप्स्यति। अस्मिन् साहचर्ये एव अन्तरिक्षे मालिन्यस्य परिमाणन्यूनीकरणार्थं कृतकवृष्टिवर्षापणार्थं संस्था यतते।
     क्लौड् सीडिंग्  इति तान्त्रिकविद्यया एव कृतकवर्षापणं भविता। सिल्वर् अयोडैय्ड्, शुष्कहिमं, लवणम् इत्यादीनि रासपदार्थानि मेघोपरि विकीर्य तेषां भारं वर्धापयित्वा वर्षापणमेव एषा रीतिः।"
https://navavani.org.in/wp/archives/8598,"सिख् धर्मविकारः व्रणीकृतः, सीरो चलचित्रं विरुध्य व्यवहारः।","मुम्बै- षा रू खान् वर्यस्य नूतनचलचित्रं सीरो इत्यस्य प्रचारणचित्रे धर्मविकारः व्रणीकृतः इत्याक्षेपमुन्नीय न्यायालये व्यवहारः। षा रू खान् इति नटं , चलचित्रस्य भूमिकाप्रवर्तकान् च विरुध्यैव व्यवहारः। अकाली दलस्य दिल्ली सदस्यः मजीन्दर् सिंह् सिर्सा वर्यः एव न्यायालये व्यवहारं दत्तवान्। सिख् धर्मस्य आक्षेपयुक्तं कार्यं चलचित्रे अस्तीति स वदति। सिख् धर्मानुयायिभिः उपयुज्यमानः कक्कार् इति आयुधं तेषाम् अवहेलनरूपेण वज्ञापनपत्रे प्रादर्शयत् इति तद्धर्मानुयायिनामारोपः।
सिख् धर्मानुयायिभिः बहुमानरूपेण पश्यमानं तम् आयुधं साधारणरूपेण विज्ञप्तिपत्रे प्रादर्शयत्। एषा प्रवृत्तिः असमीचीना इति मजीन्दर् सिंह् वर्यः वदति स्म।"
https://navavani.org.in/wp/archives/8592,"स्त्रीषु नवोत्थानं न संजातं, केवलं परिष्कार एव सञ्जातः – सारा जोसफ्।","तृशूर् – केरलेषु स्त्रीणां मध्ये नवोत्थानं नाभवत्, केचन परिष्कारा एव केवलं संजात इति विख्याता साहित्यनेत्री सारा जोसफ् वर्या अवदत्। २० तमे दिनाङ्के तृशूर् नगरे सम्पत्स्यमानस्य समत्वसंगमस्य भागत्वेन आमुखभाषणं कुर्वन्ती आसीत् सा।
आद्यकाले नवोत्थानप्रस्थानानि लिङ्गनीतिविषये सामञ्जस्यं स्वीकृतवन्ति। चान्नार् समरादिषु लिङ्गनीति सम्बन्धः आशयः आसीत्। तथापि स आशय़ः पश्चात् उपेक्षितः।
अनन्तरं वामपक्षमन्तर्भूय सर्वे संघटनाः मतदानस्य कृते एव स्त्रीन् गणयामासु। १९८० वर्षात् पश्चादेव स्त्रीविमोचनप्रस्थानानि आविर्भूतानि। अधुनापि पुरुषाधिपत्यम् अन्तरीकृत्यैव शबरिमलादिषु विषयेषु स्त्रीणां प्रवृत्तिः इत्यपि सा अवादीत्।"
https://navavani.org.in/wp/archives/8573,धर्मनिरपेक्षताभञ्जनार्थम् उद्यमः राज्याय कष्टतरः मुख्यमन्त्री।,"कण्णूर – धर्मनिरपेक्षतां नाशयितुं केषाञ्चन परिश्रमः राज्यम् आपदि नेषेयतीति मुख्यमन्त्री पिणरायि विजयन् महाशयः अवदत्। ते धर्मनिरपेक्षतामेव अापदं पश्यन्ति, अत एव ते धर्मनिरपेक्षताभञ्जनम् इच्छन्ति। एतत् अतीव गौरवरूपेण पश्यामः इति स सूचितवान्। रक्षिदलम् आक्रम्य निरवीर्यं कर्तुं ते परिश्रमं कुर्वन्ति। एषा अवस्था प्रजातन्त्रसमाजेन  एकीभूय प्रतिरोद्धव्या। जाति-धर्मरूपेण रक्षिदलस्य वृत्तयः ते निरीक्षन्ते। परं रक्षिदलस्य एका जातिः एकैव धर्मः स रक्षिदलमेव  इत्यपि स असूचयत्।  धर्मनिरपेक्षतायै रक्षिदलस्य परिश्रमः श्लाघनीय इत्यपि मुख्यमन्त्री अवदत्।"
https://navavani.org.in/wp/archives/8567,अद्य केरलराज्यस्य जन्मदिनम्।,"केरलराज्यं रूपवत्कृतं नवम्बर् १ दिनाङ्कः केरलजन्मदिनत्वेनाचर्यते। १९५७ तमे वर्षे भारतं ब्रिट्टन् शासनात् मुक्तमभवत्। ततः आरभ्य ऐक्यकेरलार्थं प्रक्षोभाः शक्तमभवन्। १९५६ तमे वर्षे राज्यपुन‌ःसंघटनानियमम् अनुसृत्यैव केरलं इतराणि राज्यानि च रूपवत्कृतानि। भाषायाः आधारेणैव एषा पुनःसंघटना जाता। तिरुवितांकूर् कोच्ची राज्यानि मद्रास् प्रविश्यायाः भागभूतः मलबार् प्रदेशः एवं मलयालं मुख्यभाषारूपेण स्वीकृतान् प्रदेशान् संयोज्य १९५६ नवम्बर् प्रथमे दिने केरलराज्य रूपवदकरोत्।
केरलराज्ये रूपीकृते भारतस्य १४ राज्येषु लघुतमं राज्यमासीत् केरलम्। केवलं ५ पञ्च मण्डलान्येव अस्मिन्नासीत्। तथापि शिॆक्षाक्षेत्रे अग्रेसरमासीत् केरलराज्यम्।
फसल् अलि वर्यस्य नेतृत्वे सर्दार् के.एं. पणिक्कर्, हृदयनाथ कुण्ड्रु एतौ अङ्गत्वेन च पुनःसंघटना आयोगः रूपवत्कृत आसीत् १९५३ तमे वर्षे। १९५५ तमे वर्षे आयोगस्य आवेदनं समर्पितम्। तस्मिन् केरलराज्य-रूपवत्करणार्थं निदेशमासीत्।
नवम्बर् प्रथमे दिने श्री चित्तिरतिरुनाल् महाराजः तिरुक्कोच्चि राजप्रमुखस्थानात् विरराम। राजप्रमुखस्य स्थाने बी. रामकृष्णरावु प्रथमः राज्यपालो बभूव। प्रथमं निर्वाचनं १९५७ फिब्रुवरी २७ दिनाङ्के संजातम्।"
https://navavani.org.in/wp/archives/8557,विश्वे बृहत्तमा प्रतिमा प्रधानमन्त्री राष्ट्राय समार्पयत्।,"अहम्मदाबाद् – सर्दार् वल्लभभाय् पट्टेल् वर्यस्य प्रतिमां स्टाच्यू आफ् यूणिट्टी नामिकां प्रधानमन्त्री नरेन्द्रमोदीवर्यः राष्ट्राय समर्पितवान्।
     विश्वे बृहत्तमा एषा प्रतिमा गुर्जरे नर्मदानद्यां सरोवर् जलबन्धस्याभिमुखमेव निर्मिता वर्तते। अस्याः उन्नतिः १८२ मीट्टर् परिमिता वर्तते। अमेरिक्कायाः स्टाच्यू आफ् लिबर्टी नामिकायाः प्रतिमायाः सार्धद्विगुणीकृता उन्नतिरेव पट्टेल् प्रतिमायाः अस्ति।
     प्रतिमायाः समीपं निर्मितम् ऐक्यस्य प्राकारमपि प्रधानमन्त्री उदघाटयत्। उद्घाटनवेलायां वायुसेनाविमानानि आकाशे त्रिवर्णपताकां व्यरचयन्। एतद् अतिकुतुकावहमासीत्।
     सर्दार् पट्टेल् म्यूसियम्, अधिवेशनकेन्द्रं, कुसुमानामुपत्यका प्रभृतयः नैकाः पद्धतयः प्रतिमासमुच्चये अन्तर्भवति।
     गुर्जरे दरिद्रतमा नानापिपाली स्थले एव ३००० कोटि रूप्यकाणि व्ययीकृत्य प्रतिमामेनां निरमादिति विमर्शकाः वदन्ति। प्रतिमया सह त्रिनक्षत्रवसतिगृहं गवेषणकेन्द्रं वस्तुसंग्रहालयः(म्यूसियम्) इत्यादीनां निर्माणमपि लक्ष्यीक्रियते।"
https://navavani.org.in/wp/archives/8550,केरलसर्वकलाशालया आयोजितः प्रथमः ओ.एन्.वी. साहित्यपुरस्कारः सुगतकुमारीवर्यायै।,"तिरुवनन्तपुरम्- विख्यातः कैरलीकविरासीत् स्वर्गीयः ओ.एन्.वी. कुरुप्प् महाशयः। तस्य नाम्नि केरलसर्वकलाशालया आयोजितं प्रथमं साहित्यपुरस्कारं विख्यातकवयित्रिणे सुगतकुमारीवर्यायै प्रदास्यते। लक्षं रूप्यकाणि प्रशस्तिपत्रं फलकं च पुरस्कारे अन्तर्भवन्ति।
     सामाजिकरंगे साहित्यरंगे च सुगतकुमारिवर्यया क्रियमाणं समग्रं योगदानमभिलक्ष्यैव 2018 तमे वर्षे इमं पुरस्कारं तस्यै समर्पयति इति सर्वकलाशाला पत्रसूचनया व्यजिज्ञपत्।
     डो. बी. शशिकुमार्, डो. एस्. नजीब्, डो.जी. पद्मरावु, डो. सी. अर्. प्रसाद् इत्येतैः सर्वकलाशालाप्राचार्यैर्युता समितिरेव ताम् अचिनोत्। ओ.एन्.वी. कुरुप्प् वर्येण पठिता अध्यापको भूत्वा पाठिता च केरलसर्वकलाशाला तस्य कृते आयोज्यमाना स्मृतिपूजा भवत्ययं पुरस्कारः। नवम्बर् प्रथमे दिनाङ्के पुरस्कारं समर्पयति।"
https://navavani.org.in/wp/archives/8537,संस्कृतभाषा जनकीया करणीया – प्रो. सि. रवीन्द्रनाथः।,"तृश्शूर् – संस्कृतभाषा इतो∫पि जनकीया करणीया, संस्कृतपठनाय अधिकावसराः सृजनीया इति केरलस्य शिक्षा सचिवः प्रो. सि. रवीन्द्रनाथः अवोचत्। राज्यस्तरीयं संस्कृतदिनाघोषं उद्घाटयता तेनैवमुक्तम्। भास-कालिदास-प्रभृतीनां योगदानेन संस्कृतम् अधिकतुङ्गपदे विराजते। संस्कृतभाषायाः जनकीयविधाने संस्कृतोत्सवादयः दिनाचरणानि च नितरां सहायकानि भवन्ति… स अभाषत।
     तृश्शूर् नगरे केरला संगीतनाटकाक्कादमि सभामन्दिरे राज्यस्तरीय दशमः संस्कृतदिनाघोषः प्रवृत्तः। केरला शिक्षासचिवः प्रो. रवीन्द्रनाथः दीपं प्रज्वाल्य उद्घाटनं निरवहत्। केरलीय-सार्वजनीन-शिक्षाविभागेन दिनाचरणमिदं प्रचालितम्। सर्वजनीनशिक्षाविभागस्य निदेशकः श्री के.वि.मोहन्कुमारः (ऐ.ए.एस्) स्वागतमाशशंस। संस्कृतं भारतस्य राष्ट्रभाषा अभविष्यत् नूनमत्र भाषाप्रगतिः पठनावसराश्च इतोप्यधिका अभविष्यन्निति सः समसूचयत्। तृशूर् लोकसभामण्डलसदस्यः श्री सि.एन्. जयदेवः अध्यक्षपदमलञ्चकार। नगरीयोपाध्यक्षा श्रीमती बीना मुरली, कोषिक्कोट् सर्वकलाशालायाः प्राध्यापकः डो. पि नारायणन् नम्पूतिरिः, श्री माधवन् पिल्ला, च भाषणमकुर्वन्।
     सभायां पण्डितवर्याः समादृताश्च। संस्कृतपण्डितः श्री के.पि. अच्युतपिषारटिः, सामवेदपण्डितः तोट्टं कृष्णन् नम्पूतिरिः, गुरुवायूर् श्रीकृष्णा महाविद्यालयस्य प्राध्यापकः डो. के.वि वासुदेवन् नम्पूतिरिश्च समादृतेषु प्रमुखाः वर्तन्ते। डो. टि.डी. सुनीतीदेवी, डो. सुनिल्कुमार् कोरोत्त्, प्रभृतयः दिनाघोषस्य संघाटकाः आसन्।
     विविध रचनाविभागेषु स्पर्धा प्रचालिताः आसन्। कथा, कविता, उपन्यासः, समस्यापूरणम्, यात्राविवरणं, लघुचलच्चित्रनिर्मितिश्च तत्रान्तर्भवन्ति। विजयिनः सर्वे पुरस्कारेण सम्मानिताश्च। संस्कृतभाषाध्यापकानां, संस्कृतप्रणयिनां, तथा छात्राणां च प्रचोदकः आसीदयं दिनाघोषः।"
https://navavani.org.in/wp/archives/8518,अतितान्त्रिक-कक्ष्याप्रकोष्ठः इति केरलसर्वकारस्य परियोजनायै आन्ताराष्ट्रियः अङ्गीकारः।,"तिरुवनन्तपुरम् – केरलीय शिक्षणस्य कृते तान्त्रिकता तथा आधारसंरचना(कैट्) इति संस्थायाः उपाध्यक्षः तथा कार्यकारी निदेशकः श्री अन्वर् सादत्त् वर्यः अन्ताराष्ट्र शैक्षिकसूचना तथा तान्त्रिकतासंघस्य पुरस्कारमाप्तः प्रथमो भारतीयः इति बहुमतिमवाप। ACTE इति अमेरिका संस्था निदेशकः फिलिप् हारिस् वर्यः अन्वर् सादत्त् वर्याय पुरस्कारमदात्।
शिक्षामण्डले अतितान्त्रिकतासंयोजनाय अनवरतं यतमानं एनं महाभागं समारोहे/स्मिन् अधिकारिणः मुक्तकण्ठं प्रशशंसतुः। पाठ्यपद्धतौ तान्त्रिकतासंयोजनेनैव सूचना-तान्त्रिकाधिष्ठितशिक्षा केरलेषु प्रचारमापन्ना इति प्रतिवचनभाषणे अन्वर् सादत्त् वर्येण उक्तम्। स केरलेषु अक्षया, यु.एन्.डी.पी. प्रभृतीनां बहूनां संस्थानां कृते योगदानं व्यदधात्।"
https://navavani.org.in/wp/archives/8511,"बालानाम् अधिकारसंरक्षणे समितीनां प्रवर्तनानि विपुलीकरणीयानि, मुख्यमन्त्री।","तिरुवनन्तपुरम्- बालानाम् अधिकारसंरक्षणाय सर्वैः एकीभूय प्रयतनीयमिति मुख्यमन्त्री पिणरायि विजयः अब्रवीत्। एतदर्थं तद्देशस्वयंभरणमेखलासु प्रवर्तमाना समितयः तासां प्रवर्तनानि ऊर्जितानि कर्तुं यतन्ताम् इति मुख्यमन्त्री प्रबोधयामास।
     सामान्यस्थलेष्वपि बालानाम् अरक्षितावस्था सञ्जायते। सर्वेषु सुरक्षितस्थलं गृहमेवेति सङ्कल्पः अस्ति। परन्तु तत्रापि दुरनुभवाः भवन्तीति समकालीनघटनाः सूच्यन्ते। बालाः विभिन्नाः समस्याः प्रतिदिनम् अभिमुखीकुर्वन्ति इत्यपि स न्यगादीत्।"
https://navavani.org.in/wp/archives/8503,"यात्राशुल्कवर्धनाम् अभिगमयितुम् आयोगः नियुक्तः, निजीय बस् यानानि प्रख्यापितं कर्मस्थगनं प्रत्यसंहरन्।",शुल्कवर्धनसम्बन्धीन् अध्येतुं विरतं न्यायाधीशं रामचन्द्रवर्यं आयोगत्वेन सर्वकारः न्ययुङ्क्त। यानस्वामिनां आवेदनानि सर्वाणि परिगणनार्हाणि इति अभिप्रायमेव सर्वकारस्याप्यस्ति। आयोगस्य नियोगादिकं एषा एव सूचना दीयते।
https://navavani.org.in/wp/archives/8476,राज्यस्तरीयः संस्कृतदिनाघोषः तृशूर् नगरे सम्पत्स्यते।,"तृशूर् – केरलीय सार्वजनीन शिक्षाविभागः प्रतिवर्षं केरलेषु राज्यस्तरीयं संस्कृतदिनं समाचरति। अस्मिन् वर्षे तृशूर् नगरे आघोॆषः समायोजितः भवति। ओक्टोबर् २९ तमे दिनाङ्के सोमवासरे प्रातः दशवादने तृशूर् साहित्य अक्कादमी वेदिकायां समारोहः भविता। शिक्षामन्त्री प्रोफ. सी.रवीन्द्रनाथवर्यः कार्यक्रमस्य उद्घाटनं निर्वक्ष्यति। तृशूर् मण्डलस्य लोकसभासदस्य अध्यक्षः भविता। सार्वजनीनशिक्षानिदेशकः श्री. के.वी. मोहन् कुमार् वर्यः स्वागतं व्याहरिष्यति। संस्कृतदिनसन्देशं संस्कृतकौण्सिल् कार्यदर्शी डो. सुनिल्कुमार् कोरोत् वर्यः ददाति।
प्रसिद्धः कविः गानकारश्च कैतप्रं दामोदरन् नम्पूतिरी मुख्यातिथिर्भविता। पण्डितसमादरणं तृशूर् उपनगरपालिका श्रीमती बिन्दू मुरली निर्वक्ष्यति। प्रमुखाः पण्डिताः के.पी. अच्युतपिषारटी, के.वी. वासुदेवन् नम्पूतिरी, तोट्टं कृष्णन् नम्पूतिरी च समादरणपात्राणि भवन्ति। डो. पी. नारायणन् नम्पूतिरीवर्येण मुख्यभाषणं विधास्यते। एस.सी.इ.आर्.टी. निदेशकः डो.जे.प्रसादः, पाठ्यपद्धतिसमित्यङ्गं प्रो. वी. माधवन् पिल्ला च पुरस्कारवितरणं निर्वक्ष्येते।
शिक्षकाणां कृते आयोजिते साहित्यमत्सरे एते सम्मानिताः आसन्-
कथारचना–
१. रम्या पुलियन्नूर् -कण्णूर्.
२. राजेश्वरी पी. पालक्काट्.
३. सतीबाय् – तिरुवनन्तपुरम्।
उपन्यासरचना-
१. निधीष् गोपी – चावक्काट्, तृशूर्.
२. श्रीकुमार् वी.जे. कोल्लम्.
३.क. धन्या – पालक्काट्.
ख. पार्वती -कोल्लम्.
कविता रचना-
१. डो. एं.एस् अजयकुमारः – कोट्टयम्.
२. हरिप्रसाद् वी.टी. कटम्पूर्, तलश्शेरि- कण्णूर्.
३.क. ऊर्मिला पी.- कण्णूर्.
ख. श्रीकुमार् वी.जे. कोल्लम्.
समस्यापूरणम्–
१. आर्. उण्णिकृष्णन् – आलप्पुषा.
२. क. रम्या पुलियन्नूर् – कण्णूर्.
२. ख. विनेदिनी टी. तृशूर्.
३. नीलमन उमा कासरगोड्.
ह्रस्वचलचित्रम्
१. खद्योतः- चोतावूर् एच् एस् एस्, तलश्शेरि, कण्णूर्.
२. सौन्दर्यस्रोतस्विनी- एन्.एं.एच्.एस्. तिरूर्, मलप्पुरम्
३. क.अर्भुतरहितं बाल्यम्- ए.एं एच् एस् आलूर्, तृशूर्.
ख. छायातरवः सेन्ट् स्टीफन् एच्.एस.एस्. पत्तनापुरं, केल्लम्.
ह्रस्वचलचित्रे भागं गृहीताः सर्वे संघाः प्रोत्साहनसम्मानाय अर्हाः अभवन्।एतेषां कृते पुरस्कारान् ददाति उपनगरपालिका।
समारोहे/स्मिन् श्री. तेरम्पिल् रामकृष्णन्, के महेष्, श्रीमती लाली तोमस् प्रभृतयः सदस्याः, षैन्मोन् अरविन्दाक्षन् प्रभृतयःउपनिदेशकाः राष्ट्रिय-संस्कृतसंस्थानस्य गुरुवायूर् केन्द्रे प्रांशुपालः डो. सी.एच्. लक्ष्मीनारायणशर्मा, कालटी विश्वविद्यालयीया प्रवक्ता श्रीमती एन्.के. ललना प्रभृतयः आशंसामर्पयन्ति।
एस्.सी.इ. आर्.टी. संस्कृतं सह प्रवक्ता श्री वी. श्रीकण्ठन् प्रभृतीनां सान्निध्यं भविता। सार्वजनीनशिक्षाविभागस्य संस्कृतं विशिष्टाधिकारिणी डो. टी.डी. सुनीतीदेवी वर्या कृतज्ञतां व्याहरिष्यति।मध्याह्नानन्तरं सङ्गीतसभा कूटियाट्टं, नङ्ङ्यार्कूत्त् ह्रस्वचलचित्रप्रदर्शनं च भविष्यन्ति।"
https://navavani.org.in/wp/archives/8488,"सी.बी.ऐ. आस्थाने काण्ग्रेस् दलस्य महान् प्रतिषेधः, राहुल् गान्धी प्रगृहीतः।","नवदिल्ली-  सी.बी.ऐ. मेधावीपरिवर्तनविषये प्रतिषेधं घोषयता काण्ग्रेस् दलेन सी.बी.ऐ. आस्थानं प्रति आयोजिते पथसञ्चलने महान् प्रतिषेधो जातः। दलाध्यक्षस्य राहुल् गान्धीवर्यस्य नेतृत्वे एव पथसञ्चलनम् आयोजितम्। मार्क्स् वादी साम्यवादीदलप्रभृतीनि विपक्षदलानि अस्मिन् भागमभजन्त। प्रतिषेधसमरम् आयोजितम् इति कारणेन राहुल् गान्धीप्रभृतीन् नेतृन् रक्षिदलमग्रहीत्।
     अर्धरात्रे नेतृपरिवर्तनं लज्जावहं संविधानविरुद्धं चेति राहुल् गान्धी अवदत्। राफेल् युद्धविमानक्रयव्यापारे अन्वेषणं प्रतिरोद्धुमेव सर्वकारः एवमकरोदिति राहुल् गान्धीवर्यः व्यमर्शयत्।"
https://navavani.org.in/wp/archives/8468,शबरिमला – महिलाः प्रतिरुद्धान् विरुध्य सर्वोच्चन्यायालये न्यायालयावमाननावेदनम्।,"दिल्ली- शबरिमलां प्रवेष्टुमागताः महिलाः मन्दिरसमीपं प्रतिरुद्धान् जनान् संघटनां च विरुध्य सर्वोच्चन्यायालये न्यायालयावमाननावेदनानि समर्पितानि। केरलीये द्वे महिले एव एतस्मिन् विषये न्यायालयं प्रापयताम्।
     आवेदनानां पञ्जीकरणाय एते मुख्यन्यायवक्तुः अनुमतिं प्रार्थयामासतुः। सर्वोच्चन्यायालयं विरुध्य प्रवर्तनं प्रभाषणं च कुर्वाणः भा.ज.पा. दलस्य राज्याध्यक्षः पी.एस्. श्रीधरन् पिल्लावर्यः, कोल्लं तुलसी इति नटः, मुरलीधरन्, उण्णित्तान् इत्येतान् विरुध्य व्यवहारः आवश्यकः इति वनिता अभिभाषिकायाः आवेदने सूचयति।
     मन्दिरतन्त्री कण्ठर् राजीवर् वर्यः पी. रामवर्मराजः इत्येतौ विरुध्य अन्या महिला अपि न्यायालयं प्राविशत्।"
https://navavani.org.in/wp/archives/8461,केरलीय रक्षिदलस्य मुखपुस्तकपुटं अतिप्रचारयुक्तम्,"कोट्टयम्- केरलीय रक्षिदलस्य मुखपुस्तकपुटम् अधुना अतिप्रचारयुक्तमभवत्। आक्षेपहास्यद्वारा सामान्यजनसम्बन्धीन् प्रश्नान् तस्य उत्तराणि च दत्वा नवलोकयुवकानाम् इष्टत्वं सम्पादितमिदं पुटम्।
न्यूयोर्क् रक्षिदलविभागस्य एतादृशं पुटं पश्चात्कृत्यैव केरलरक्षिदलस्य पुटं विश्वे सर्वप्रथमं सञ्जातम्। न्यूयोरक् रक्षिदलस्य ७.८३ लक्षम् अभीष्टमेवास्ति परं केरलीयरक्षिदलस्य ८.१९ लक्षं जनानाम् अभीष्टमस्ति। प्रलयप्रतिसन्धिघट्टे अपि सहैव स्थितानां कृते कृतज्ञतां वदति रक्षिदलम्।"
https://navavani.org.in/wp/archives/8450,भा.ज.पा. दल- राष्ट्रियनेतृत्वस्य अभिप्रायं विरुध्य टि.जि. मोहन्दास्।,"शबरिमलामन्दिरे स्त्रीप्रवेशविषये सर्वोच्चन्यायालयस्य न्यायविधिं स्वागतीकृतस्य भा.ज.पा. दल- राष्ट्रियनेतृत्वस्य अभिप्रायं विरुध्य राज्यस्तरीय भा.ज.पा.दलसदस्याः प्रक्षाभं कुर्वन्ति। तदन्तरे दलस्यास्य बौद्धिकप्रमुखः टी.जी. मोहन्दास् वर्यः अनुकूलवादेन सह रंगमागतः। स्त्रियः शबरिमलायां गच्छन्ति स्म। सप्तवर्षपर्यन्तं अय्यप्पः ब्रह्मचारी नासीत्। शबरिमलशास्तृसङ्कल्पः कलत्रद्वयेन अर्भकेण च युतः एव। अय्यप्पः नैष्ठिकब्रह्मचारी चेत् मालिकप्पुरत्तम्मा तत्र कथमुपविशति इत्यादिकं स उन्नेति।
रिप्पोर्टर् माध्यमेन आयोजितायां चर्चायां भागं वहन् स अब्रवीत् यत् शबरिमलायां स्त्रीणां रोधनं कुर्वाणाः इतिहासमाच्छादयन्ति इति। तत्र स्त्रियः न प्राविशन् इति वादः अलीक एव, यात्रादुर्धटेन न्यूनसंख्यका एव आगता इत्येव याथार्थ्यम्।
लीला मेनन् इति पत्रिकाकारा ५० वर्षवयसः पूर्वं तत्र गत्वा वार्ताम् आवेदयति स्म इति तस्याः आत्मकथायां सूचना अस्तीत्यपि स अवोचत्।"
https://navavani.org.in/wp/archives/8419,कृतकचन्द्रविन्य़ासार्थं चीनाराष्ट्रस्य उद्यमः।,"बेय्जिङ्- नगरेषु वीथीदीपानां स्थाने कृतकचन्द्रविन्यासार्थं चीनाशास्त्रज्ञाः सज्जाः भवन्ति। एतत् सिचुवान् प्रविश्यायां चेङ्गुडु नगरस्य उपरि स्थापनार्थं पद्धतिराविष्कृता। २०२० तमे वर्षे पद्धतिरियं पूर्णा भविता इति सयन्स् आन्ट् टेक्नोलजी दैनिकी आवेदयति।
      भौमोपरितलात् ५०० कि.मी. औन्नत्ये भ्रमणपथे एव महादर्पणयुक्ताः उपग्रहरूपाः कृतकचन्द्राः स्थाप्यन्ते। मनुष्यनिर्मितात् एतस्मात् चन्द्रात् प्रभूतं सूर्यप्रकाशं भूमौ प्रतिफलितुं श्क्यते। साधारणतया चन्द्रात् लब्धस्य प्रकाशस्य अष्टगुणितं प्रकाशम् अस्माल्लभते इत्यावेदनम्।
     कृतकचन्द्रस्थापनपद्धतेः ऊर्जलाभमपि लक्ष्यीक्रियते। भूमौ पतन् प्रकाशः वीथीदीपस्य स्थानं वोढुं प्रभवतीति सिन्हुवा नामकः चीनामाध्यमः आवेदयति।"
https://navavani.org.in/wp/archives/8411,भूतपूर्वः केन्द्रमन्त्री तथा काण्ग्रेस् दलस्य वरिष्ठनेता एन्.डी.तिवारीवर्यः दिवङ्गतः।,"नवदिल्ली- उत्तरप्रदेश-उत्तरखण्डराज्ययोः भूतपूर्वमुख्यमन्त्री , भूतपूर्वः केन्द्रमन्त्री तथा काण्ग्रेस् दलस्य वरिष्ठनेता च  एन्.डी. तिवारीवर्यः दिवङ्गतः। सः ९३ वयस्कः आसीत्। तस्य नवत्रिंशे जन्मदिवसे एव स अन्तरितः। वृक्कासम्बन्धिना रोगेण आतुरः चिकित्सायाम् आसीत्।  दिल्यां निजीयचिकित्सालये सायं चतुर्वादने आसीत् अन्त्यम्।
     राष्ट्रे राज्यद्वयोः मुख्यमन्त्रिपदमलंकृता एका व्यक्तिरसै। १९८६-८७ तमे वर्षे राजीवगान्धीमन्त्रिपरिषदि विदेशकार्यमन्त्री, तदनन्तरं तत्रैव वित्तमन्त्री चासीदयम्। २००७-२००९ कालपरिधौ आन्ध्राप्रदेशे राज्यपालः आसीत्।"
https://navavani.org.in/wp/archives/8404,विद्यालयेषु सौरोर्जपद्धतिः- पेरूर्कटा सर्वकारीय- बालिका- उच्चतरविद्यालये प्रारम्भः।,"तिरुवनन्तपुरम्- राज्यस्थेषु विद्यालयेषु आयोज्यमानायाः सौरोर्जपद्धतेः प्रारम्भः वट्टियूर्क्काव् विधानसभामण्डलस्य पेरूर्कटा सर्वकारीय-बालिका-उच्चतरविद्यालये भविष्यति। पद्धत्यर्थं सामाजिकस्य के.मुरलीधरन् वर्यस्य मण्डलविकासनिधीतः ८.५८ लक्षं रूप्यकाणि दत्तानि।
पद्धत्यन्तर्गतः राज्यस्तरीयः प्रथमः विद्यालयः भवत्ययम्। अनेर्ट् इति संस्थाद्वारैव पद्धतिः आयोज्यते। विद्यालयोषु विद्युदुपयोगः अनया पद्धत्या संयोक्ष्यते।"
https://navavani.org.in/wp/archives/8398,मैक्रोसोफ्ट् सहस्थापकः पोल् अलन् अर्बुदरेगबाधया मृतः।,"सियाट्टिल्/अमेरिका- मैक्रोसोफ्ट् इति संस्थायाः सह स्थापकः पोल् अलन् वर्यः मृतः। अमेरिकायां सियाच्टिल् स्थले सोमवासरे सायाह्ने आसीदस्य अन्त्यम्। अर्बुदरोगेण पीडितः आसीत् ६५ वयस्कः अलन्। तस्य स्वामित्वे प्रवर्तमाना वाल्कण् इन्कोर्परेशन् इति संस्था एव मृत्युसूचनामदात्।
     पोल् अलन् वर्यस्य वियोगः हृदयभेदकः, स्वस्य प्रियसुहृदेव विनष्ट इति मैक्रोसोफ्ट् मेधावी बिल् गेट्स् वर्यः अवदत्। विद्यालयपठनकाले एतौ परस्परं परिचितौ अभवत्। ततः पठनं विहाय द्वावपि सम्मिल्य १९७५ तमे वर्षे मैक्रोसोफ्ट् संस्थां स्थापयामासतुः।
     फोबस् इति अमेरिका मासपत्रिकायाः गणनानुसारं २०१८ तमे वर्षे विश्वसम्पन्नेषु ४४ तमे स्थाने आसीत् अलन्।"
https://navavani.org.in/wp/archives/8386,अलहबादनगरस्य प्रयागराज् इति नामपरिवर्तनम्।,लख्नौ- अलहबाद मण्डलस्य नाम प्रयागराज् इति परिवर्तनं करिष्यतीति उत्तरप्रदेश मुख्यमन्त्री योगी आदित्यनाथ् वर्यः अवदत्। २०१९ जनुवरीतः मार्च् पर्यन्तं सम्पत्स्यमानायाः कुम्भमेलायाः अनुबन्धेनैव नामपरिवर्तनं।      कुम्भमेलायाः सज्जीकरणानि पूर्तीकरणेन सहैव नाम परिवर्तनार्थं प्रमेयमपि अङ्गीकरिष्यति। आगामिनि संसदधिवेशने अस्य निर्णयं भविष्यतीति योगी अवदत्। कुम्भमेलासज्जीकरणानि प्रायः सम्पूर्णानि इत्यपि योगी अवोचत्।
https://navavani.org.in/wp/archives/8368,शबरिमला- राजनैतिकदलानि मतं लक्ष्यीकृत्य जनान् पराबोधयति – न्या. केमाल् पाषा।,"कोट्टयम्- शबरिमलामन्दिरे स्त्रीणां प्रवेशविषये सर्वोच्च-न्यायालयस्य विधिनिर्णयं विरुध्य वीथिषु प्रवर्तमानं कोलाहलं न्यायालयालक्ष्यमेवेति विरतः न्यायाधिपः केमाल् पाषावर्यः अवोचत्। राजनैतिकदलानि सत्यमाच्छाद्य केवलं मतमेव लक्ष्यीकृत्य जनान् कुमार्गं नयन्ति। न्ययालये स्वकीयान् वादान् प्रस्तौतुं सर्वेभ्यो अवकाशाः आसन्। तदकृत्वा इदानीं जनान् मूढान् कर्तुमेव तेषां परिश्रम इति स अवोचत्।
     विषयोयं न्यायालयस्य पुरतः नानेतव्यः आसीत्। तदर्थमेवासीत् तेषां प्रवर्तनम्। न्यायालयः नीतियुक्तं निर्णयमदात्। भक्ताः विश्वासिन्यश्च तत्र गन्तव्यं वा न वेति स्वयमेव निर्णयं कुर्वन्तु। समस्यामिमां वीथिमानीय एते स्वकीयां मूर्खतां प्रघोषयन्ति। अस्मिन् विषये पुनः शोधना आवेदनेन किमपि प्रयोजनं नास्तीत्यपि स न्यगादीत्।"
https://navavani.org.in/wp/archives/8365,राज्यस्तरीयं संस्कृतदिनाचरणं अस्मिन् मासे तृशूर् नगरे सम्पत्स्यते।,"राज्यस्तरीयं संस्कृतदिनं ओक्टोबर् २९ दिनाङ्के तृशूर् संगीत नाटक अक्कादमी वेदिकायां आचर्यते। अस्य कार्यान्वयनाय स्वागतसंघस्य रूपवत्करणम् अद्य जातम्। अद्य तृशूर् सर्वकारीय आदर्श बालकोच्चतरविद्यालये आयोजिते संघाटकसमिति अधिवेशने एव निर्णयो जातः। तृशूर् मण्डलस्य शिक्षा उपनिदेशकस्य आध्यक्ष्ये आयोजिते अधिवेशने संस्कृतं विशिष्टाधिकारिणी डो. टी.डी. सुनीती देवी वर्या उदघाटयत्। चावकिकाट् इरिङ्ङालक्कुटा विद्याभ्यासमण्डलयोः शिक्षाधिकारिणौ उपजिल्ला शिक्षाधिकारिणश्च सन्निहिताः आसन्। मिथु अनितकुमारी, संस्कृतकार्यनिर्वहणसमितेः अङ्गं बिजु डी च आशंसां समार्पयताम्। संस्कृतसमितेः राज्य-कार्यदर्शी सुनिल् कुमार् स्वागतम् व्याहरत्। जिल्ला कार्यदर्शी इन्दु कृतज्ञतां च व्याजहार।
पण्डितसमादरणं मत्सरविजयिभ्यः पुरस्कारदानं संस्कृतं ह्रस्वचलचित्राणां कृते पुरस्कारसमर्पणम् इत्यादिकं कार्यक्रमस्य भागत्वेन आयोजयिष्यते।"
https://navavani.org.in/wp/archives/8359,शबरिमला विवादः- केरलेषु वर्गीयध्रुवीकरणार्थं राष्ट्रिय स्वयंसेवक संघस्य उद्यमः – स्वामी अग्निवेश्।,"कोच्ची- शबरिमला विषये केरलेषु वर्गीयध्रुवीकरणार्थं रा.स्व.से. संघः परिश्रमं करोति इति स्वामी अग्निवेश् वर्यः। अयमुद्यमः केरलं परित्यक्ष्यति। सर्वोच्चन्यायालयस्य विधि निर्णयः ऐतिहासिक एव। तं प्रावर्तिकं कर्तुं सर्वकारस्य उद्यमः अभिनन्दनीयः। विषये/स्मिन् काण्ग्रेस् दलस्य अभिप्रायं पुनश्चिन्तितुं राहुल् गान्धीवर्यस्य परिश्रमः आवश्यक इत्यपि स्वामी अवदत्।
     कश्चन नैष्ठिकब्रह्मचारी अय्यप्पः स्वदर्शनार्थम् आगन्तुकान् सर्वानपि स्वीकरिष्यति। स्वभक्तानां वयो-जाति-लिङ्गादिकं देवः न परिगणयति इत्यपि स्वामी अवोचत्।"
https://navavani.org.in/wp/archives/8349,केरलीयस्त्रियः किमर्थं प्रतिषेधं कुर्वन्ति। न्यायालयनिर्णयमतिक्रान्तुं नियमनिर्माणस्य आवश्यकता नास्ति- राष्ट्रिय वनितायोगस्य अध्यक्षा।,"दिल्ली- शबरिमला विधिनिर्णयमतिक्रान्तुं नियमनिर्माणस्य आवश्यकता नास्तीति राष्ट्रिय वनितायोगस्य अध्यक्षा रेखा शर्मा अवदत्। स्त्रीणां स्वातन्त्र्यहन्तारः नियमाः स्थायित्वं न प्राप्यन्ते इत्यपि सा उक्तवती।
विधिं विरुध्य स्त्रियः किमर्थं चत्वरेषु समरं कुर्वन्तीति नावगम्यते। ये इच्छन्ति ते एव तत्र गन्तुं पारयन्ति। न काः अपि अवश्यं तत्र प्रेषयन्ति। पुनः गन्तुमुद्यतानां प्रति प्रतिषेधः किमर्थम्। तत् तेषामधिकार एवेति रेखा शर्मा न्यगादीत्।"
https://navavani.org.in/wp/archives/8344,"भीलाय् अयोयन्त्रागारे स्फोटनं, षट्जनाः मृताः १४ आहताः।","राय्पूर्- भारतीय अयो अधिष्ठानस्य भीलाय् यन्त्रागारे संजाते स्फोटने षट्जनाः मृताः १४ आहताः। आहताः चिकित्सालये प्रवेशिताः। कुजवासरे प्रातः १०.३० वादने चण्डीगडस्थे भीलाय् यन्त्रागारे एव स्फोटनमभवत्।
यन्त्रागारस्था वातकनालिकविस्फोटनेनैव स्फोटनं संजातम्। तस्य कारणम् इतःपरं नावगतम्। रक्षिदलस्य अग्निसेना विभागस्य ट नेतृत्वे रक्षाप्रवर्तनानी अनुवर्तन्ते।"
https://navavani.org.in/wp/archives/8334,युनेस्को विश्वपैतृकपट्टिकायां त्रीणि केन्द्राण्यपि।,"न्यूयोर्क- केनियास्थं ड्रैस्टोण् ओमान् राष्ट्रस्थं पुरातननगरं, सौदी अरेभ्यास्थः मरुशाद्वलश्च विश्वपैतृकपट्टिकायां स्थानमलभन्। बह्रैन् राष्ट्रे सम्पन्ने ४२तमे विश्वपैतृक-समित्यधिवेशने एवेदं प्रख्यापनमभवत्।
     केनियायाः मिगोट्टी नगरस्य उत्तरपश्चिमदिशि स्थितं तिमिलिच् ओहिङ्गा इत्यभिधं शिलास्तूपं षोडशशतकस्य सृष्टिः भवति। ११-१५ शतकयोः मध्ये सजीवं स्थितानि ओमान्  पुरातन नौकास्थानपत्तनसमीपस्थानि अवशिष्टानि।
     पूर्व अरेभ्या उपद्वीपस्था मनोहरा सृष्टिर्भवति सौदी अल् अहस् मरुशाद्वलः। नदैः उद्यानैः कूपैः इतिहासप्रासादैः च आकर्षकं भवति अल् अहस्।"
https://navavani.org.in/wp/archives/8327,"चक्रवातसहितः न्यूनमर्दः पश्चिमं प्रति, लक्षद्वीपे केरलप्रान्ते च वृष्टिः।","पत्तनंतिट्टा- महती वृष्टिर्भविष्यतीति जाग्रतानिर्देशे अपि रविवासरे मध्याह्नपर्यन्तं केरलेषु तादृशी वृष्टिः न जाता। परं मध्याह्नादूर्ध्वं सौदामिनीसहिता वृष्टिः केरलेषु प्रायः सर्वेषु प्रान्तेषु जाता। पूर्वाम्बरः मेघावृतो जातः। पश्चिमाम्बरस्तु शुभ्रमेघैराच्छन्नः दृश्यते।
केरलं तमिल्नाटु लक्षद्वीपः इत्येतेभ्यो राज्येभ्यो पर्यावरणविभागस्य सूक्ष्मनिर्देशो दत्तः। चक्रवातस्य रूपवत्करणम् अभिलक्ष्य राज्यानां मुख्यसचिवेभ्यो भरणनियन्त्रकाय च जाग्रता निर्देशो दत्तः। अयं निर्देशः त्वरितप्रेषकद्वारैव दत्तः। सागरद्वये अपि घनीभूतस्य मेघस्य संस्थितौ एव अतीव जाग्रता सूचना दत्ता।"
https://navavani.org.in/wp/archives/8311,"शबरिमलायां स्त्रीप्रवेशविषयः, तन्त्रिपरिवारः समवायचर्चातः प्रत्यगच्छत्।","पत्तनंतिट्टा- मुख्यमन्त्रिणा पिणरायि विजयवर्येण सह  समवायचर्चातः तन्त्रिपरिवारः प्रत्यगच्छत्। सर्वोच्चन्यायालये पुनः शोधनावेदनकार्ये निर्णयानन्तरं चर्चा आयोजनीया इत्येव परिवारस्य अभिप्रायः। शबरिमला तन्त्रिवर्यः कण्ठर् मोहनर् वर्यः कार्यमिदम् आवेदयत्। सोमवासरे तन्त्रिपरिवारेण सह मुख्यमन्त्री चर्चा आयोजिता आसीत्। श्वः पुनःशोधनावेदनं दास्यतीति सूचना अस्ति।
     पूर्वं देवस्वं मन्त्रिणा साकं चर्चा निर्णीता आसीत्। पुनः मुख्यमन्त्री स्वयमेव चर्चाचालनाय उद्युक्तः अभवत्। शबरिमलामन्दिरे स्त्रीणां प्रवेशविषये सर्वोच्चन्यायालयस्य निर्णयः प्रवृत्तिपथमानेतुं सर्वकारस्य प्रतिबद्धता अस्ति। मार्क्स्वादी साम्यवादी दलस्यापि अयमेवाभिप्रायः। परन्तु भक्तजनानां विरोधः समवायचर्चया परिहार्य ॆइति बुध्या चर्चा आयोजिता आसीत्।"
https://navavani.org.in/wp/archives/8305,"स्त्रीणां मन्दिरप्रवेशं केनापि निरोद्धुं न शक्यते, न्याया.दीपक् मिश्रा।","नवदिल्ली-शबरिमलामन्दिरे स्त्रीणां प्रवेशः केनापि निरोद्धुं न शक्यते इति सर्वोच्चन्यायालयस्य भूतपूर्वः मुख्यन्यायाधीशः दीपक् मिश्रावर्यः अवदत्। नृणां यत्र प्रवेशानुमतिः वर्तते तत्र स्त्रीणामपि प्रवेशः अनिवार्यः भवति। कस्यचन धर्मस्य प्रार्थनायां केवलं स्त्रीणामुपस्थितिनिरोधः न शक्यते।
लिङ्गनीतये समरं कुर्वन् जनः इति प्रसिध्यां अहं तुष्यामि इत्यपि स अवदत्। शबरिमला व्यवहारविधौ प्रतिशेधस्य साहचर्ये एव दीपक् मिश्रा वर्यस्य प्रतिकरणम्।"
https://navavani.org.in/wp/archives/8300,"न्युननर्दावस्था श्व भविता इति चक्रवातनिरीक्षणकेन्द्रम्, मत्स्यकर्मकराः सागरात् प्रतिनिवर्तन्ताम् इति जाग्रतानिर्देशः।","तिरुवनन्तपुरम्- न्यूनमर्दं श्वः रुपं प्राप्स्यति इति चक्रवातसूचनाकेन्द्रस्य़ अवधानतानिर्देशः। लक्षद्वीपस्य समीपं रूपं प्राप्तः न्यूनमर्दः चक्रवातरूपेण परिवर्तनाय साध्यतां प्रवक्ति। ५० कि.मी. प्रतिहोरं वेगतायां वातः भविष्यतीत्यतः मत्स्यबन्धनार्थं सागरं गताः कर्मकराः प्रतिनिवर्तन्ताम् इति निर्दिष्टाः।
पूर्वं रविवासरात् प्रभृति न्यूनमर्दस्य साध्यता प्रतीक्षिता। परं श्वः एव भविता इत्यधुना सूचयति। न्यूनमर्दः चक्रवातरूपेण परिवर्त्य ओमान् तीरं प्रति प्रस्थास्यति।"
https://navavani.org.in/wp/archives/8294,"दिल्लयां प्रवेशाय अनुमतिः प्राप्ता, कृषकाणां समरस्य समाप्तिः।","नवदिल्ली- भारतीय़कृषकसंघः उत्तरप्रदेश-दिल्ली सीमायाम् आयोजितं समरं प्रत्यपाययत्। ह्यस्तने रात्रौ दिल्ली किसान् घट्टस्थले केचन कृषकाः प्रविष्टाः। ततः प्रातः समरस्य समाप्तिश्च जाता।
कार्षिक ऋणादाश्वास प्रभृतीनि निवेदनानि इतः पर्यन्तं नाङ्गीकृतानि। तथापि समरमवसितम्। तदन्तरे ह्यस्तने संजाते सङ्घर्षे भग्नानि ट्राक्टर् यानानि समीकृत्यैव प्रतिगच्छतीति केचन कृषकाः निरणयन्। ते तत्रैव तिष्ठन्ति।"
https://navavani.org.in/wp/archives/8286,सर्वोच्चन्यायालये मुख्यन्यायाधीशपदव्यां ज. रञ्जन् गोगोय् वर्यः शपथमग्रहीत्।,"नवदिल्ली-  सर्वोच्चन्यायालयस्य ४६ तमः मुख्यन्यायाधीशः रञ्जन् गोगोय् वर्यः राष्ट्रपतिभवने शपथं गृहीत्वा धुरामवहत्। राष्ट्रपतिः रामनाथकोविन्दवर्यः तस्मै सत्यवाचकं श्रावयति स्म। ह्यस्तने सेवानिवृत्तस्य ज. दीपक् मिश्रावर्यस्य स्थाने एवेदं शपथग्रहणम्।
     असमराज्यस्य भूतपूर्वमुख्यमन्त्रिणः केशवचन्द्र गोगोय् वर्यस्य पुत्रः भवति रञ्जन् गोगोय्। स १९५४ तमे वर्षे जनिमलभत। २००१ तमे वर्षे अयं गुहावती उच्चन्यायालये न्यायाधिपपदमावहत्। ततः पञ्चाब-हरिय़ाणा उच्चन्यायालये न्याय़ाधीशपदवीं वहन्तं तं २०१२ तमे वर्षे सर्वोच्चन्यायालये न्यायाधिपत्वेन नियोजयामास। दीपक् मिश्रावर्यं विरुध्य न्यायाधिपानां प्रक्षोभे एषः अग्रेसरः आसीत्।"
https://navavani.org.in/wp/archives/8268,यानापघाते रुग्णः बालभास्करः चिकित्सामध्ये निरगात्।,"‘देवरागप्रवीणोयं
बालको बालभास्करः।
तन्त्रीभिः प्रीणयन्नस्मान्
देवपादमुपागतः ‘॥
वि. माधवन् पिल्ला।
तिरुवनन्तपुरम्- यानदुर्घटनायां रुग्णः सन् चिकित्सालये चिकित्सां विदधानः सुप्रसिद्धः वयलिन् वाद्यकारः संगीतनिदेशकश्च बालभास्करवर्यः दिवमगात्। स ४० वयस्कः आसीत्। अद्य प्रातरेवासीत् अस्यान्त्यम्। गते २५ तमे दिनाङ्के यानापघातेन भग्नदेहः निजीयचिकित्सालये प्रवेशितः आसीत्। चिकित्सामध्ये हृदयाघात एव मरणकारणम्।
तृशिवपुरे मन्दिरदर्शनानन्तरं प्रत्यागमनसमये आसीत् यानापघातः। अपघाते तस्य पुत्री द्विवयस्का तेजस्विनी बाला तत्क्षणं मृता आसीत्। अपघाते तस्य पत्नी अपि रुग्णा सती चिकित्सालये अस्ति।
वयलिन् वाद्ये विस्मयमापादितः प्रतिभाधन आसीत् बालभास्करः। बहूनां चलचित्राणां कृते स संगीतनिदेशनं कृतवान्। संस्कृते बिरुदं सम्पादितवानयम्।"
https://navavani.org.in/wp/archives/8271,राष्ट्रपितुः महात्मागान्धिनः १५० तमः जन्मदिवसः अद्य आचर्यते।,"केन्द्रसर्वकारः बहूनां योजनानां प्रारम्भः अद्य आयोजितो वर्तते। स्वच्छभारतदौत्यस्य चतुर्थः वार्षिकः अद्य आयोज्यते।
राष्ट्रपितुः जन्मवार्षिकदिवसे ऐक्यराष्ट्रसभा मुख्यसचिवः अन्टोणियो गुटेरस् मुख्यातिथिः भविष्यति। राष्ट्रपतिभवने एव समारोहः राष्ट्रपितुः समर्पणरूपेणैव स्वच्छता हि सेवा अभियानस्य प्रारम्भः।"
https://navavani.org.in/wp/archives/8259,भारतस्य नीतिव्यवस्था अतिशक्ता – मुख्यन्यायाधीशः दीपक् मिश्रा वर्यः।,"नवदिल्ली- भारतस्य नीतिन्यायव्यवस्था विश्वे सर्वशक्ता इति सेवातः निवर्तमानः मुख्यन्यायाधीशः दीपक् मिश्रा वर्यः अवदत्। अतिशायनसंख्याकान् व्यवहारान् प्रचालयितुं शक्ता भवति अस्माकमियं व्यवस्था। सेवातः श्वः निवर्तमानः न्यायाधीशः स्वकीये आपृछने वेदिकायामेवमवदत्। शबरिमलामन्दिरे स्त्रीणां प्रवेशः स्ववर्गलैङ्गिकता आगस्कारिणी नास्तीति निर्णयः इत्यादीन् बहून् व्यवहारनिर्णयान् प्रदाय एव एष वर्यः सेवायाः विरमते।
सत्यस्य पृथक् वर्णं नास्ति सत्येन सह सधैर्यं वर्तिष्य़े इति स अवदत्। दरिद्रस्य सम्पन्नस्य च अश्रूणि समानानि।
जनानां पूर्वचरितं निरीक्ष्य न कदापि मूल्याङ्कनमकरवम्। प्रत्युत तेषां प्रवर्तनानि अवलोक्यैव विधिनिर्णयं कृतम्। इतरराष्ट्रापेक्षया सत्यपथात् भारतीयन्यायाधिपाः न व्यतिचलन्ति इत्यपि दीपक् मिश्रा वर्यः न्यगादीत्।"
https://navavani.org.in/wp/archives/8254,वैद्यशास्त्र-नेबल् पुरस्काराः प्रख्यापिताः।,"स्टोक् होम्- वैद्यशास्त्ररंगे महिमानं परिगणय्य नोबल् पुरस्ताराः प्रख्यापिताः। अर्बुदप्रतिरोधाय नूतनचिकित्साम् आयोजितौ जोयिस् पी. आलिसन् इति अमेरिक्का देशीयः तसुक् फ्राञ्चो इति जपानदेशीयश्च एवं पुरस्कृतौ भवतः। अद्य मध्याह्ने त्रिवादने पुरस्कारः प्रख्यापितः।
     अर्बुदं प्रतिरोद्धुं प्रतिरोधकोशेषु निर्णायकस्य प्रोट्टीन् अंशस्य सान्निध्यं प्रत्यवगतम् इत्यतः फ्राङ्को पुरस्कृतः। तत्सम्बन्धस्य विशेषपठनस्य कृते आनिसण् वर्यः अपि पुरस्कृतः।"
https://navavani.org.in/wp/archives/8246,"डीजल् इन्धनस्य मूल्यवर्धना, राज्ये २५०० परिमितानि लोकयानानि सेवां स्थगयन्ति।","कोषिक्कोट् – डीजल् इन्धनस्य मूल्यवर्धनकारणात् राज्ये २५०० परिमितानि निजीय लोकयानानि सेवातः प्रत्यावर्तन्ते। एतदर्थम् आवेदनानी यानस्वामिनः गतागताधिकारिणं प्रेषितवन्तः
डीजल् मूल्यम् अनियन्त्रितरूपेण वर्धन्ते। अतः राज्ये निजीयबस् यानोद्योगस्य प्रतिकूलावस्था सञ्जाता। यात्राशल्कपरिवर्तनानन्तरं डीजल् मूल्य १५ रूप्यकाणां वर्धनमभवत्। अनेन बस्यानस्य सेवां सञ्चालयितुं स्वामिनः महान् कष्टमनुभवन्ति। अत एव तेषां संघनेतृणां सूचनां विनापि सेवास्थगननिर्णयं तैः स्वीकृतम्।"
https://navavani.org.in/wp/archives/8218,शबरिमला मन्दिरे स्त्रीणां प्रवेशः सर्वोच्चन्यायालयेन अनुमतः।,"नवदिल्ली- शबरिमलायां स्त्रीणां प्रवेशः निरोद्धुं न श्क्यते इति सर्वोच्चन्यायालयस्य विधिप्रस्तावः। अनेन बहुकालस्य विवादस्य विरामो जातः। भूरिपक्षाभिप्रायेण अयं विधिप्रस्तावो जातः। न्यायाधिपेषु एका स्वविरुद्धतां प्राकटयत्।
न्यायालयस्य निर्णयः अङ्गीकरिष्यति इति शबरिमला तन्त्रिवर्यः प्रावोचत्। वयोभेदं विना सर्वासां स्त्रीणां मन्दिरप्रवेशः अनेन साध्यो भविता। इमं निर्णय़ं विरुद्ध्य कानिचन दलानि प्रक्षोभमारब्धवन्तः।"
https://navavani.org.in/wp/archives/8226,"इन्तोनेष्या राष्ट्रे भूचलनं सुनामी च, ३० जनाः मृताः।","सुलवोसि- इन्तोनेष्या द्वीपसमूहे सञ्जाते अतिशक्ते भूचलने सुनामी नाम ऊर्म्यां च संलग्नाः ३० जनाः मृताः बहवः आहताश्च। रिक्टर् मापिन्यां ७.७ तीव्रताम् अङ्कितस्य भूचलनस्य पश्चादेव सुनामी सञ्जाता।
     इन्तोनेष्यायाः सुलवोसी द्वीपे एवेयं दुर्घटना जाता। भारतीयसमयानुसारं सायं ३.३० वादने एवायं दनरन्तः। द्विमीट्टर् परिमिते औन्नत्ये सागरतः ऊर्मीः तीरं प्रति आगताः इति दृक्साक्षिणः वदन्ति।
    भग्नेभ्यः गृहेभ्यः सुरक्षितस्थानं प्रति परिवर्तनाय जनेभ्यो निर्देशमदात्। भूतलनकारणात् पुलु विमानपत्तनं पिहितम्ऎ."
https://navavani.org.in/wp/archives/8206,ऐषमः बालामणियम्मापुरस्कारः श्रीकुमारन् तम्पी वर्याय।,"कोच्ची- अस्मिन् वर्षे बालामणियम्मा पुरस्कारः श्रीकुमारन्  तम्पी वर्याय। प्रसिद्धः कविः गानकारश्च भवति अयं महाभागः। ५०००१ रूप्यकाणि प्रशस्तिपत्रं च पुरस्कारे अन्तर्भवतः। कैरलीसाहित्यरंगे समग्रं योगदानम् अभिलक्ष्यैवायं पुरस्कारः।
     सी. राधाकृष्णः. के.एल्. मोहनवर्मा, एस्. रमेशन् नायर् के. राधाकृष्णः इत्येतैः युक्ता समितिरेव पुरस्कारविजेतारं निरणयत्। नवम्बर् ८ दिनाङ्के सम्पत्स्यमाने अन्ताराष्ट्र- पुस्तकोत्सवे पुरस्कारसमर्पणं भविता। पूर्वं चलचित्ररंगस्य समग्रयोगदानमभिलक्ष्य जे. सी. डानियेल् पुरस्कारो/पि अनेनैव प्राप्तः।
     ५० वर्षाणि यावत् मलयालचलचित्ररंगे सजीवं सान्निध्यं भवति श्रीकुमारन् तम्पी वर्यः। ७८ चलचित्राणां कृते अनेन पटकथा लिखिता। १९७१ तथा २०११ वर्षयोः श्रेष्ठः गानकारः इति पुरस्कारमपि अयमेव अलभत।"
https://navavani.org.in/wp/archives/8195,अन्ताराष्ट्र-चलचित्रोत्सवं न्यूनव्ययेन आयोजयितुं सर्वकारस्य़ निर्णयः,"तिरुवनन्तपुरम्- केरला आन्ताराष्ट्र चलचित्रोत्सवं व्ययं न्यूनीकृत्य आयोजयितुं सर्वकारस्य निर्णयः। सर्वकारस्य साहाय्यं विना उत्सवसञ्चालनायैव सर्वकारः अनुमतिम् अदात्। चलचित्र अक्कादमी प्रतिनिधिभिः सह मुख्यमन्त्रिणा कृते वार्तालापे एवायं निर्णयः।
     चलचित्रोत्सवार्थं सर्वकारः धनं न दास्यति। अक्कादमी स्वप्रयत्नेन आवश्यरं धनमार्जयतु। विशिष्टातिथीनाम् आमन्त्रणं न्यूनीकरणीयम्। प्रवेशशुल्कम् उन्नीय धनमार्जयितुमपि आलोचना अस्ति।
     प्रलयस्य पश्चात्तले ऐषमं चलचित्रोत्सवं विहातुं पूर्वं निर्णयमासीत्। परन्तु अयमुत्सवः अवश्यं सञ्चालनीयः इति एतन्मण्डलीयानाम् प्रार्थना सर्वकारेण अधुना अङ्गीकृता।"
https://navavani.org.in/wp/archives/8191,अद्य नववाणी मोबैल् सम्प्रयोगस्य प्रथमं वार्षिकदिनम्।,"अद्य नववाणी मोबैल् सम्प्रयोगस्य प्रथमं वार्षिकदिनं भवति। यद्यपि औपचारिकम् उद्घाटनं जनुवरिमासे सम्पन्नं तथापि गूगिल् प्लेस्टोर् मध्ये गते सप्तम्बर् २४ दिनाङ्कात् प्रभृति उपलब्धमासीत्। अस्य सम्प्रयोगस्य प्रवर्तनार्थॆ प्रचोदितवतां सहयोगं कृतवतां च कृते कृतज्ञतामर्पयामः। एकस्मिन् वर्षे अतीते सम्प्रयोग इति सङ्केतद्वारा लब्धा नववाण्याः सत्यरूपः मूल्यनिर्णयः भेदगतिनिर्देशः इत्यादिकं प्रतीक्षामहे।
संस्कृतम् एका विज्ञानभाषा इति रूपेणैव नववाणी उपगच्छति। अत एव अस्यां भाषायां स्वतन्त्रं प्रजातन्त्रपरं च संवेदनानि रचनाः तेषां वितरणं च अस्माकं लक्ष्यं भवति। आधुनिकः कालः प्रचोद्यमाना युक्तिसहा काचन रीतिः अस्मिन् वर्तते।
गतेषु दशवर्षेु संस्कृतभाषा सम्बद्धानां मुहूर्तानां रेखाङ्कनं च इयं नववाणी निर्वहति। अङ्कीयलोके स्थलकालबाधां विना अयं संरम्भः अनन्तकालं स्थास्यति इत्याशास्महे।
सर्वेभ्यो पुनरपि कृतज्ञतां व्याहरामः।"
https://navavani.org.in/wp/archives/8178,"समग्र शिक्षा अभियानस्य नेतृत्वे विद्यालयेषु शास्त्रोद्यानम्, राज्यस्तरीयम् उद्घाटनं सेप्तम्बर् २५ पत्तनं तिट्टायाम्।","तिरुवनन्तपुरम्- माध्यमिकस्तरे शास्त्रपठनं कार्यक्षमं कर्तुं समग्र शिक्षा अभियानं शास्त्रोद्यानम् आरभते। वयं शास्त्रेण सह इति सार्वजनीनकार्यक्रमस्य भागत्वेनैव एष आरम्भः।
     सर्वेषु जनपदेषु इमं कार्यक्रममायोजयति। पत्तनंतिट्टा जनपदे ११ बी.आर्.सी. अन्तर्गताः ३८ विद्यालयाः एतदर्थं चिताः। छात्रेषु शास्त्रीयमनोभावस्य शास्त्राभिमुख्यस्य च प्रवर्धनमेव शास्त्रोद्यानस्य लक्ष्यम्।
     भौतिकशास्त्रेण सम्बद्धानि पञ्चाशत् परिमितानि उपकरणानि शास्त्रोद्याने भविष्यन्ति।"
https://navavani.org.in/wp/archives/8165,मुख्यपुरोहितः फ्राङ्को मुलक्कल् वर्यः प्रगृहीतः। रक्षिपुरुषाः तस्मै द्विदिवसीयं वशगबन्धनम् आवेदयिष्यन्ति।,"कोच्ची – कन्यास्त्रीपीजनकाण्डे अपराधारोपितः मुख्यपुरोहितः फ्राङ्को मुलक्कल् वर्यः रक्षिपुरुषैः प्रगृहीतः। दिवसत्रयं यावत् अपराधान्वेषणं कृत्वा एव तं गृहीतवन्तः। प्रग्रहानन्तरं वैद्यपरिशोधनार्थं तं तृप्पूणित्तुरा चिकित्सालयं नेष्यति। तदनन्तरं पाला न्यायमूर्तेः पुरतः तं प्रस्तोष्यति। द्विदिवसीयस्य स्ववशगबन्धनार्थं रक्षिदलं न्यायमूर्तिमावेदयिष्यति।
अन्वेषणावसरे पुरोहितस्य प्रतिकरणं निराशात्मकमासीत्। अतः अन्वेषणसंघः स्वातृप्तिं तमावेदयत्। सममेव तस्य प्रग्रहणकार्यमपि न्यवेदयत्।
वैक्कं रक्षिदल उपनेता एव प्रग्रहणकार्यं पुरोहितमावेदयत्। पञ्चाब् रक्षिगलमपि एनं वृत्तान्तं आवेदयत्। पुरोहितस्य अभिभाषकः प्रग्रहणनिवृत्यर्थं कट्वालोचनां स्वीकृतवान्।"
https://navavani.org.in/wp/archives/8163,श्रीनारायणगुरोः महासमाधेः नवतिप्रणामाः।,शिवगिरिः- एका जातिः एको धर्मः एको देवो मनुष्याणाम् इति महासन्देशं लेकाय दत्तस्य श्रीनारायणगुरुदेवस्य महासमाधिः नवतिवर्षमतीता। अस्य भागत्वेन शिवगिरिमठे ४१ दिवसात्मकानि पूजाकर्माणि आयोजयन्ति। अस्य वर्षस्य महासमाधिदिनं मण्डलमहायज्ञेन महायतिपूजया च शिवगिर्याम् आचर्यते। शुक्रवासरे आरभ्यमाणः मण्डलमहायज्ञः ओक्टोबर् ३१ दिनाङ्कं यावत् प्रचलिष्यति। महायतिपूजा तद्दिनेभविता। श्रीनारायणधर्मसंघस्य तथा श्रीनारायणधर्मपरिपालन योगस्य च संयुक्ताभिमुख्ये एव कार्यक्रमान् आयोजयति। कार्यक्रमस्य उद्घाटनं चिन्मयमिषन् केरलघटकस्य अध्यक्षः स्वामी विविक्तानन्दसरस्वतीवर्यः विधास्यति।
https://navavani.org.in/wp/archives/8156,कन्यास्त्रियं विरुध्य विवादपरामर्शः- सामाजिकस्य पी.सी. जेर्ज् वर्यस्य कृते विषमवृतिः बलिष्ठा अभवत्।,"कोट्टयम् – विवादपरामर्शाः पि.सि. जोर्ज् वर्यं विषमवृत्ते अपातयन्। मुख्यपुरोहितेन पीडिता इत्यावेदयन्तीं कन्यास्त्रियं अपमानयन् तेन कृतः परामर्श एव व्यवहारहेतुः। राष्ट्रिय वनिता आयोगस्य पुरतः आगत्य विशदीकरणं दातव्यमिति आदेशं विरुध्य उच्चन्यायालये द्विवारं समर्पितम् आवेदनं स प्रतिगृहीतवान्।
विवादपरामर्शकारणात् सप्तेम्बर् २० दिनाङ्के नवदिल्यां वनितायोगस्यास्थानमागत्य विशदीकरणं दातव्यमित्यासीत् आयोगाध्यक्षायाः निदेशः।
अयं निदेशः प्रत्यावर्तनीय इति सूचयन् पूञ्ञार् मण्डलस्य सदस्य पी.सी. जोर्ज् वर्यः उच्चन्यायालये व्यवहारं समर्पितवान्। ततः आवेदनस्य स्थायित्वं न भवेदिति न्यायालयेन सूचितम्। अतः वनिता आय़ोगस्य पुरतः विशदीकरणम् अधुना तस्य कृते अनिवार्यं भवति।"
https://navavani.org.in/wp/archives/8151,"गान्धिदर्शन् पुरस्कारार्थं दलै लाम वर्यः चितः, श्रेष्ठः मुख्यमन्त्री पिणरायि विजयः।","तिरुवनन्तपुरम्- गान्धी ग्लोबल् फौण्टेशन् संस्थानस्य गान्धीदर्शन् अन्ताराष्ट्रपुरस्कारं दलै लामा वर्यः प्राप्तवान्। लक्षत्रयरूप्यकाणि प्रशस्तिपत्रं फलकं च पुरस्कारे अन्तर्भवन्ति। श्रेष्ठस्य मुख्यमन्त्रिणः कृते पुरस्कारं केरलमुख्यमन्त्री पिणरायि विजयः अलभत। श्रेष्ठसामाजिकपुरस्कारं केन्द्रमन्त्री अरुण् जेटली वर्यः अलभत। आत्मीयसेवापुरस्कारार्थं श्री श्री रविशङ्कर् वर्यः मार्तोमा सभा मुख्यपुरोहितः फिलिप्पोस् मोर् क्रिस्टोस्टं वर्यश्च चितौ। मानवीय सेवापुरस्कारार्थम् आदिवासीवैद्या लक्ष्मिक्कुट्टी वर्या चिता।
स्वास्थ्यरंगस्य पुरस्कारार्थं कोट्टयं वैद्यकीयकलालयस्थः अध्यापकः टी.के. जयकुमारः पुरस्कारमलभत। प्रौद्योगिकपुरस्कारार्थं एं.ए. यूसफली, बी.आर्. षेट्टी, बी. गोविन्दश्च चिताः। मानवस्नेहपुरस्कारः यशश्शरीराय जोसफ् पुलिक्कुन्नेल् वर्याय मरणानन्तरबहुमतिरूपेण दीयते। तिरुवनन्तपुरं, नवदिल्ली, बंगलूरु इत्येतेषु नगरेषु पुरस्कारवितरणं भविता।"
https://navavani.org.in/wp/archives/8117,संस्कृतदिनाचरणं धिषणावृत्तिसम्माननं च।,"इरिङ्गालक्कुटा – अस्य वर्षस्य संस्कृतदिनाचरणं श्री शङ्कराचार्यसर्वकलाशालायाः धिषणावृत्तिसम्माननं च संयुक्ततया इरिङ्गालक्कुटायां सुसम्पन्नम्। नटवरम्प् सर्वकारीयोच्चतरविद्यालये आयोजितस्य  समारोहस्य उद्घाटनं श्री शङ्कराचार्यसर्वकलाशालायाः कुलपतिः डो. धर्मराज् अटाट्ट् वर्यः  कृतवान्। उद्घाटनभाषणे कुलपतिना प्रोक्तं यत् देशस्य पैतृकं ज्ञातुं संस्कृतपठनम् अनिवार्यं भवति। येन केनापि धर्मेण संबद्धा भाषा भवति संस्कृतमिति प्रचारणं वास्तवविरुद्धमेव। यद्यपि इदानीन्तन राजनैतिकान्तरीक्षे तादृशी भावना आभारतं वर्तते तथापि केरलेषु तादृशी नास्त्येव। दशकानि  यावत् धर्मनिरपेक्षं संस्कृतपठनपारम्पर्यं केरलराज्ये वर्तते । अनेन  सोदाहरणं प्रोक्तं  यत् धर्मभेदं वर्णभेदं च विहाय श्री पुन्नश्शेरि नीलकण्ठशर्मा महोदयस्य संस्कृतपठनकेन्द्रं, कुरियाक्कोस् महाभागेन पावरट्टीस्थले स्थापितं संस्कृतविद्यापीठं, तथा चावरा कुरियाक्कोस् पातिरिवर्येण मध्यतिरुवितांकूर् प्रदेशे स्थापिताः संस्कृतविद्यालयाः च। यत्र विश्वं भवत्येकनीडमिति भवितव्यं संस्कृतपिपठिषुणां भावना इत्यपि महानुभावेन कुलपतिना उक्तानि वचनानि समेषामूर्जदायकान्यासन्।
अनन्तरं सभायामस्यां गतवर्षे गुरुप्रिया पुरस्कारेण समादृतस्य के.टि बिजुवर्यस्य कृते समादरणं, अनौपचारिकपठनकेन्द्रे पठितृणां कृते  प्रमाणपत्रवितरणं चादयः कार्यक्रमाः प्राचलन्। श्रीमती अम्बिकादेवी, श्री नासरुद्दीन्, एम्.के मोहनः, टि.टि.के भरतन्, श्रीमती जयश्री,  श्री सुरेष् बाबू वर्याः च प्रभाषणमकुर्वन्।
दृश्यानि"
https://navavani.org.in/wp/archives/8088,कैरली चलचित्रनटः क्याप्टन् राजू दिवंगतः।,"कोच्ची- सुप्रसिद्धः कैरलीचलचित्रनटः क्याप्टन् राजूवर्यः अद्य प्रातः ऐहिकं देहं तत्याज। स ६८ वयस्कः आसीत्। मस्तिष्कसम्बन्धिना आमयेन कञ्चित् कालं यावत् चिकित्सायामासीत्। मलयालचलनचित्रेषु प्रतिनायकरूपेण सहनटरूपेण च स स्वप्रतिभां प्रादर्शयत्। मलयालं, तमिल्, तेलुङ्क्, हिन्दी भाषासु ५०० अधिकेषु चलचित्रेषु स अभिनीतवान्। सैन्यसेवनानन्तरमेव स अभिनयरंगं प्राविशत्। १९८१ तमे वर्षे रक्तम् इति मलयाल चलचित्रे एव स प्रथमम् अभिनीतवान्।"
https://navavani.org.in/wp/archives/8080,फिलिप्पैन्स् राष्ट्रे मङ्घूट् चक्रवातेन ६४ जनानां मृत्युः।,"होङ्कोङ्-  फिल्प्पैन्स् राष्ट्रे शनिवासरे ६४ जनानां मृत्युकारणभूतः मङ्धूट् अाख्यः चक्रवातः ह्यस्तने दक्षिणचीनं प्रति प्रस्थितः। घोरया वृष्ट्या सह मृत्पात एव फिलिप्पैन्स् प्रविश्यायां मृत्युसंख्यामवर्धयत्। चक्रवातेन दक्षिणचीनायां २४ लक्षं जनाः सुरक्षितस्थानं नीताः, ५०००० मत्स्यबन्धननौकाः प्रत्याहूताश्च।
     उत्तरफिलिप्पैस्  स्थले खनिकर्मकराणां ग्रामे एव शनिवासरे चक्रवातेन महान् नाशः सञ्जातः। गृहभंगः मृत्पातश्च बहूनां जनानां मृत्योः कारणे अभूताम्। ४५ जनाः तिरोभूताः ३३ जनाः रुग्णाश्चाभूवन्।
     दक्षिणचीनायां रक्तजाग्रतां प्राघोषयत्। गतदशकाभ्यन्तरे सञ्जातः महान् झञ्झावातः अयमिति होङ्कोङ् ओब्सर्वेट्टरी संस्थया सूचितम्। तत्र विमानयातायातं परित्यक्तमस्ति।"
https://navavani.org.in/wp/archives/8057,केरलप्रतिरूपं पुनरपि अन्वर्थमभवत्। प्रलयानन्तरं सांक्रमिकरोगप्रतिरोधे विजयमवाप – स्वास्थ्यमन्त्री।,"कोच्ची- बृहतः विपदः सहयोगप्रवर्तनेन केरलराज्यं पारमानीतमि समाश्वासे वर्तते इति केरळीय स्वास्थ्यमन्त्री के.के. शैलजावर्या अवदत्। निपा विषाणुबाधनात् पश्चात् प्रलयानन्तरसांक्रमिकरोगादपि आरोग्यकेरलं रक्षामवाप इत्यस्मिन् विषये सन्तुष्टास्मीति स जगाद।
केरलप्रतिरूपं पुनरपि सार्थकमभवत्। आविश्वं प्रलयदुरन्तानन्तर-सांक्रमिकरोगाणां चरिते अवगते अधिका आशङ्का जाता। परन्तु सम्यगासूत्रितेन प्रवर्तनेन सांक्रमिकरोगप्रतिरोधे वयं विजयिनः अभवाम।
रोगाणां सफलप्रतिरोधार्थं आयोजिते तत्कालीनचिकित्सालये रुग्णानां संख्या न्यूना जाता। तद्वत् सांक्रमिकरोगाणां सूचना न लब्धा। अतः नियन्त्रकप्रकोष्ठानां तत्कालीन चिकित्सालयानां च प्रवर्तनम् अवसीयते इत्यपि सा अवदत्। तथापि सेवनसन्नद्धानां भिषजां साहाय्येन प्रतिरोधप्रवर्तनानि अनुवर्तिष्यन्ते। सर्वप्रकारान् जलजन्यरोगान् नियन्त्रणविधेयानभवदित्यपि सा असूचयत्।"
https://navavani.org.in/wp/archives/8044,जलन्धर् मुख्यपुरोहितः फ्राङ्को मुलक्कल् स्वस्थानमजहात्।,"नवदिल्ली- मुख्यपुरोहितः फ्राङ्को मुलक्कल् जलन्धर् मुख्यपुरोहितपदवीं जहाति स्म। एतत् कार्यं सूचयन् मुख्यपुरोहितः स्वसमुच्चयस्थान् वैदिकान् प्रति पत्रं प्रेषितवान्। अधुना समुच्चयस्य भरणपरं दायित्वं मात्यु कोक्कण्टस्य नेतृत्वे त्रयाणां वैदिकानामस्ति।
भरणपरं दायित्वमेव केवलं स अजहात्। मुख्यपुरोहितरूपेण आध्यात्मिकपदवी तस्निन्नेव निक्षिप्तास्ति। स्थानत्यागस्य आवश्यकतां वत्तिक्कान् नगरात् निरदिशदिति सूचना।
गतदिने सी.बी.सी.ऐ. अध्यक्षः तथा मुम्बै आर्च बिषप् च कर्दिनाल् ओस्वाल् ग्रेष्यस् वर्यस्य कार्यालयात् लब्धां सूचनामनुसृत्य वत्तिक्कान् नगरात् निर्देशो आगतः इति स्थिरीकरोति। गतेषु दिवसेषु वत्तिक्कान् नगरे आसीत् कर्दिनालि ओस्वाल् ग्रेष्यस् वर्यः स ह्यस्तने मुम्बैनगरं सम्प्राप्तवान्।"
https://navavani.org.in/wp/archives/8039,"वाप्यामुपमज्य छात्रस्य मरणम्, विद्याभ्यास उपाधिकारीप्रभृतयः नव जना गृहीताः।","कण्णूर्- उपजिल्लातल-तरणप्रतियोगितामध्ये नवमकक्ष्याछात्रस्य जले उपमज्यमरणम् उपलक्ष्य तलश्शेरि उपजिल्ला विद्याभ्यास अधिकारी, अध्यापकाश्चाहत्य नवजनाः निगृहीताः। तलश्शेरी जगन्नाथमन्दिरस्य वाप्याम् उपमज्य न्यूमाही एं.एं. उच्चतरविद्यालयस्थस्य हृत्विक् राज् इति छात्रस्य मृत्युमुपलक्ष्यैव एते निगृहीताः।
तलश्शेरि ए.इ.ओ. सनकन्, प्रतियोगितासमित्यामन्तर्भूताः अब्दुल् नसीरि, मुहम्मद् सक्करिया, मनोहरन्, करुणन्, वी.जे.जयमोल्, पी.षीन, सोफिन् जोण्, सुधाकरन् पिल्ला प्रभृतयः एव रक्षिसंघेन निगृहीताः। भारतीयदण्डनियम ३०४ ए अनुसारं नरहत्याविषये व्यवहारः पञ्चीकृतः।"
https://navavani.org.in/wp/archives/8034,वल्लत्तोल् साहित्यसमितेः वल्लत्तोल् पुरस्कारः अस्मिन् वर्षे एं मुकुन्दन् वर्याय।,तृशूर्- वल्लत्तोल् साहित्यसमितेः ऐषमः वल्लत्तोल् पुरस्कारं प्रसिद्धसाहित्यकाराय एं मुकुन्दन् वर्याय दास्यति। मलयालसाहित्याय दत्तं समग्रयोगदानम् अभिलक्ष्यैव पुरस्कारः कल्पितः।११११११ रूप्यकाणि कीर्तिफलकञ्च पुरस्कारे अन्तर्भवन्ति। ओक्टोबर् १६ दिनाङ्के अनन्तपुर्यां तीर्थपादमण्डपे आयोज्यमाने समारोहे पुरस्कारं प्रदास्यति।
https://navavani.org.in/wp/archives/8017,रूप्यकस्य मूल्यं पुनरपि अपचितम्। डोलरं प्रति रूप्यकस्य मूल्यम् अद्य ७२.९२.जातम्।,नवदिल्ली- रूप्यकस्य मूल्यं पुनरपि ऐतिहासिकायां न्यूनतायां पतति। बुधवासरे प्रातः डोलरं प्रति ७२.९२ पदव्याम् आगतम् रूप्यकाणां विनिमयमूल्यम्। विदेश-निक्षेपकाः राष्ट्रस्थविपणीतः परावर्तन्ते इत्येतदेव मूल्यशोषणस्य प्रधानं कारणम्। कुजवासरे १४५४ कोटि रूप्यकाणाम् अंशकान् ते विक्रीतवन्तः। विकस्वरविपणीतः  मुद्रापत्राणि विक्रीय अतिसुरक्षितं डोलरं प्रति निक्षेपं परिवर्तयन्ति निक्षेपकाः। एतदपि रूप्यकस्य मूल्यशोषणे कारणमस्ति।
https://navavani.org.in/wp/archives/8008,संस्कृतदिनप्रतिज्ञा।,"संस्कृतं मम जीववाणी। तस्याः समृद्धायां नानाविधायां पूर्विकसम्पत्तौ अभिमानी भवामि। संस्कृतपठनं मम विनय-आत्मगौरव-सदाचार-सामूह्यबोधादीनां सद्गुणानां विकासाय प्रभवति। वसुधैवकुटुम्पबकं, सत्यमेव जयते, सर्वे भवन्तु सुखिनः, इत्यादिभिः आप्तवचनैः राष्ट्रस्य अखण्डताम् ऐक्यं च संस्कृतभाषायां सुरक्षितमिति विवेचयामि। अहं जाति-वर्ग-स्त्री-पुरुषभेदबुद्धिं विना संस्कृतभाषापठने तथा प्रचारणे च सदा सर्वथा प्रयत्नं करोमि। स्नेहमयी माता स्वपुत्रानिव अन्यभाषा अपि आदरिष्ये। जयतु संस्कृतम्। जयतु भारतम्।"
https://navavani.org.in/wp/archives/8005,समरस्य आलम्बनेन सह बह्यः कन्यास्त्रियः आगताः।,"कोच्ची- कन्यास्त्रीपीडनविषये जलन्धर् मुख्यपुरोहितस्य निग्रहः विलम्बते इति कारणेन समरं कृतवतीनां कन्यास्त्रीणाम् आलम्बनमुद्घोषयन्त्यः वह्यः कन्यास्त्रियः प्रमुखाः नेतारश्च रङ्गमागताः। संयुक्तक्रैस्तवसमितेः नेतृत्वे उच्चन्यायालयपरिसरे सम्पद्यमानः समरः दिनचतुष्टयमतीताः
अस्मिन्नन्तरे कन्यास्त्रियः परिवारः उच्चन्यायालये आवेदनं कर्तुं स्वीकृतः निर्णयः जहाति स्म। सर्वकारात् सभायाः वा नीतिमलभमानाः एव एताः प्रत्यक्षप्रतिषेधेन रङ्गमागताः। रक्षिपुरुषाः व्यवहारं विपरिणमयितुं यतन्ते इति परिवारस्याक्षेपः।
कन्यास्त्रीणां समरमनुबन्ध्य रक्षिदलं सर्वकारश्च किमकुरुताम् इति बोधनार्थं उच्चन्यायालयेन निर्दिष्टम्। अस्मिन् विषये स्वीकृतः उद्यमः सूचनीयः इत्यपि न्यायालयेन निर्दिष्टम्। गुरुवासरे व्यवहारं पुनरालोच्यते।"
https://navavani.org.in/wp/archives/7972,राज्यस्तरीयं विद्यालयकलोत्सवं विहातुं सर्वकारस्य निर्णयं विरुध्य छात्रसंघटनाः।,"तिरुवनन्तपुरम्- विद्यालयीयकलोत्सवं हातुं सर्वकारस्य निर्णये प्रतिषेधेन सह छात्रसंघाः रङ्गमागताः। एस्. एफ्.ऐ., के.एस्.यू. प्रभृतयः संघा एव प्रतिषेधमसूचयन्।
कलोत्सवः छात्राणामधिकार एव कलोत्सवसञ्चालनार्थं सर्वकारं निवेदयति इति एस्.एफ्.ऐ. संघः अवदत्। प्रलयदुरन्तस्य भूमिकायां कलोत्सवं संघाटयन् छात्राणां आत्मशक्तिः संवर्धनीया इति के.एस्.यु. संघश्चावदत्।
प्रलयदुरितमभिलक्ष्य सर्वान् आघोषान् विहातुं सर्वकारेण निर्णीतमासीत्। तेषु मध्ये विद्यालयीय कलोत्सवः अपि अन्तर्गतः। छात्राणां कृते कृपाङ्कादिकेषु विषयेषु विघातः सम्भवेयुः इति आशङ्कया छात्रसंघाः प्रतिषेधेनागताः।"
https://navavani.org.in/wp/archives/7950,शिक्षामन्त्रिणः प्रोफ. रवीन्द्रनाथवर्यस्य अभ्यर्थना।,"अप्रकीक्षितं तथा विवरणातीतं च प्रकृतिदुरन्तम् अतिजीव्य वयं केरलीयाः पुनरुज्जीवनपथे अस्ति। प्रलये संलग्नान् जनान् रक्षितुं देशः देशस्थाः प्रशासनं च एकीभूय प्रवर्तनं कृतम्। अनेन बहून् जीवान् रक्षितुं वयं प्राभवामः।
प्रलयेन गृहं त्यक्त्वा आश्वासकेन्द्रं शरणं प्राप्तेभ्य जनेभ्यः तादृशकेन्द्राणि स्वभवनानीव सुविधान् अयच्छन्। अपघातसमये केरलीयसमाजस्य ऐक्यं, विश्वमलयाळिसमाजस्य अनुदानं, मानवप्रेमिणाम् ऐक्यदार्ढ्यम् एतत् सर्वं अतिजीवनपथे नूतनमध्यायमभवत्।
प्रलयबाधितेभ्यः साहाय्यार्थं तथा तेषां जीवनपुनारचनायै च मुख्यमन्त्रिणः दुरिताश्वासनिधिं प्रति साहाय्ये अभ्यर्थिते सर्वाभ्यः दिग्भ्यः साहाय्यप्रवाहमेवापश्यत्। परन्तु अस्माकं नष्टं बृहत्तरं भवति। नवकेरलसृष्ट्यर्थं बहुधनमपेक्षितम्। भग्नाः विद्यालयाः सार्वजनीनकार्यालयाः रथ्याः सेतवः गेहाः इत्यादीन् पुनर्निर्मातुं महद्धनमावश्यकम्। वयं ऐकमत्येन तिष्ठामश्चेत् धनसमाहरणम् अनायासं भवेत्।
पुनर्ऩिर्माणाय धनसमाहरणार्थं संघटितः प्रयत्नः सर्वकारेण क्रियते। अस्मिन्नवसरे केरलस्थान् सर्वानपि छात्रान् अस्मिन् कर्मणि भाहभाजिनः भविष्यन्तीति सर्वकारः प्रतीक्षते। छात्राणाम् अनुदानं विद्यालयीयस्तरे सेप्तम्बर् ११ दिनाङ्के सञ्चेतव्यमिति उद्दिश्यते। राज्यस्थेभ्य सर्वेभ्यः विद्यालय़ेभ्यः एवं सञ्चिन्वमानं धनं शिक्षाविभागस्य योगदानरूपेण दातुं शक्यते। अतः सर्वे छात्राः यथाशक्ति धनं दत्वा इमम् उद्यमं विजयपथमानेतु यतन्ताम् इति छात्रान् विद्यालयाधिकारिणः रक्षाकर्तृन् च अभ्यर्थये।"
https://navavani.org.in/wp/archives/7946,राज्यस्तेषु चतसृषु निजीयवैद्यकलाशालासु प्रवेशस्थगनम् अनुवर्तिष्यते इति सर्वोच्चन्यायालयः।,"नवदिल्ली- राज्यस्थेषु चतसृषु निजीय वैद्यकीयकलाशालासु प्रवेशार्थं कल्पितं स्थगनं अनुवर्तिष्यते इति सर्वोच्चन्यायालयः। बुधवासराभ्यन्तरे सर्वाः रेखाः समर्पणीयाः इति न्यायालयः कलालयान् निरदिशत्।
निर्णयः तुरं वक्तव्य इति केरलस्य आवश्यं न्यायालयः नाङ्गीचकार। वैद्यकीयसमितेः आवेदनमेव सर्वोच्चन्यायालयस्य परिगणनायामागतम्।"
https://navavani.org.in/wp/archives/7898,"स्ववर्गरतिः अपराधः नास्ति, ऐतिहासिकेन आदेशेन विभाग-३७७ सर्वोच्चन्यायालयेन तिरस्कृतः।","नवदिल्ली- स्ववर्गरतिम् अपराधत्वेन कल्पितः नियमः -ऐ.पी.सी.३७७ ऐतिहासिकविधिना सर्वोच्चन्यायालयेन तिरस्कृतः। जीवनार्थं स्वातन्त्र्यमेव प्रधानमिति निरीक्ष्य़ मुख्यन्यायाधीशस्य दीपक् मिश्रावर्यस्य़ आध्यक्ष्ये पञ्चाङ्गसमितिरेव अयं निर्णयो व्यदधात्। स्ववर्गबन्धः अनुवदनीयः, सर्वाण्यपि पातित्वकल्पनानि नियमविरुद्धानि इति च समित्यङ्गैः ऐककण्ठ्येन निरीक्षितम्। मुख्य़न्यायाधीशेन सह अइ एफ् नरिमान्, ए. एम्. खान्विल्कर्, डी.वै. चन्द्रचूड्, इन्दू मल्होत्रा इत्येतैः न्यायाधीशैः युक्ता विभागसमितिरेव अस्मिन् व्यवहारे वादमशृणोत्।
केनापि स्वकीयव्यक्तित्वात् अपसारयितुं शक्यते, व्यक्तित्वं यत्किमपि प्रकारं भवतु तदङ्गीकर्तुं समाजः सन्नद्ध एव। संविधानानुसारं भन्नलिङ्गानामपि अधिकारः तुल्य एव इति च मुख्यन्यायाधीशः निर्णयप्रस्तावे अवदत्।
२००९ तमे वर्षे दिल्ली उच्चन्यायालयेन स्ववर्गरतिः अपराधो नास्तीति आदेशो दत्तः आसीत्। परन्तु २०१३ तमे वर्षे सर्वोच्चन्यायालये वी.एस् सिङ्ग्वी इति न्यायाधीशः स्ववर्गरतिम् आगस्कारिणीं कल्पितवान्। स एव आदेशः अधुना तिरस्कृतः।"
https://navavani.org.in/wp/archives/7867,अद्य अध्यापकदिनम्। सुशोभनं भविष्यकालम् उत्पश्यामः।,"तिरुवनन्तपुरम्- अद्य सेप्तम्बर् ५ दिनाङकः शिक्षकदिनत्वेन आचर्यते आभारतम्। विशिष्टः अध्यापकः भूतपुर्वः राष्ट्रपतिः तथा विश्वोत्तरः तत्वचिन्तकश्चासीत् डो. सर्वप्पल्ली राधाकृष्णन् वर्यः। तस्य महात्मनः जन्मतिथिरेव वयम् अध्यापकदिनत्वेन आचरामः। बालकानां शिक्षणं प्रशिक्षणं तेषां संवर्धनादिकं च अध्यापकस्य कर्तव्यानि भवन्ति। अनेनैव नूतनां गुणयुक्तां परम्परां संवर्धयितुं शक्यते।
विज्ञानस्याधारेणैव विश्वस्य प्रगतिः। तादृशीं सामाजिकघटनां प्रति विश्वस्य प्रयाणे अध्यापकानां योगदानम् अधिकं वर्तते। किन्तु अध्यापकानां सामान्यावस्था अद्य आशाकरी नास्ति। वृत्यनुरूपं वेतनं न लभ्यते इत्यतः समर्थाः अध्यापनं प्रति प्रायः विभुखतां प्रकटयन्ति। न केवलं ज्ञानेन उत्तमशिक्षको भवितुमर्हति। महाकवेः कालिदासस्य वचने उत्तमः शिक्षकः एवम् –
शिष्टा क्रिया कस्यचिदात्मसंस्ता
संक्रान्तिरन्यस्य विशेषयुक्ता।
यस्योभयं साधु स शिक्षकाणां
धुरि प्रतिष्ठापयितव्य एव।। इति।
अत एव अध्यापनाय अयोग्याः यदि पाठयन्ति तर्हि सा शिक्षा महती न भवति। तमेव सन्देशम् इदमध्यापकदिनं प्रददाति।
अद्ध्यापकाः आदर्शपुरषाः भवेयुरिति डो. राधाकृष्णवर्यस्याभिप्रायः। अतः प्रशिक्षितः कर्तव्यबोधयुक्तः अध्यापनकर्मणि स्निह्यमानश्च जनः विद्यालयेषु पाठयितुम् आगच्छेत् इत्येव अस्मिन् दिवसे अस्माकं सन्देशः।
सर्वेभ्यो अध्यापकदिऩाशंसाः।"
https://navavani.org.in/wp/archives/7858,"उत्तरप्रदेशराज्ये अपि वृष्टिप्रलयः 21 मरणानि, गङ्गा यमुना च कूलङ्कषे अभवताम्।","लक्नौ-  उत्तरप्रदेशराज्ये 12 जनपदेषु जलोपप्लवः। महत्या वृष्ट्या जलोपप्लवेन च गतेषु 48 होरासु मृतानां संख्या 21 जाता। अतिघोरया वृष्ट्या गङेगायमुनाप्रभृत्यः नद्यः कूलङ्कषरूपेण प्रवहन्ति।
षहजन्पुर, अमेटी, औरिया जनपदेषु महान् नष्टः सञ्जातः। षहजनपुरे षट् जनाः प्रलये मृताः। प्रलयबाधितप्रदेशेषु राष्ट्रिय-राज्यस्तरीयश्च दुरन्तनिवारणसेनाः रक्षाप्रवर्तनानि कुर्वन्तः वर्तन्ते।
ग्वालियोर् व्योमसेनानिलयादागतानि व्योमयानानि प्रलर्यप्रदेशात् बहून् जनान् जुगुपुः। प्रलये 461 भवनानि भग्नानि इति प्राथमिकं निगमनम्। बहवः ग्रामाः सूचनाविनिमयरहिताः अभवन्। दिवसद्वयपर्यन्तं घोरा वृष्टिर्भविष्यतीति अन्तरिक्षपठनकेन्द्रस्य निगमनम्। मुख्यमन्त्री योगी आदित्यनाथः प्रलयप्रदेशेषु व्योमनिरीक्षणं कृतवान्।"
https://navavani.org.in/wp/archives/7847,असंस्कृतमृत्तैलस्य मूल्ये न्यूने अपि तैलेन्धनस्य मूल्यवर्धना अनुवर्तते।,"कोच्ची- तैलेन्धनस्य मूल्यवर्धना अनुस्यूतम् अनुवर्तते। कोच्ची नगरे अद्य पेट्रोल् मूल्यं ८१ रूप्यकाणि अतिक्रम्य ८१.१९ अभवत्। डीजल् इन्धनस्य मूल्यमपि ७५ रूप्यकाणाम् उपरि स्थितं वर्तते। नगराद्बहिः एतत् क्रमेण ८२ रूप्यकाणि ७६ रूप्यकाणि च तिष्ठति।
राष्ट्रान्तरविपण्यां तैलेन्धनस्य मूल्यवर्धनेन सह रूप्यकाणां मूल्यपतनमेव एवं मूल्यवर्धनस्य कारणम्।"
https://navavani.org.in/wp/archives/7830,राष्ट्रिय-शिक्षकदिनम् आघोषरहितम् आचर्यते।,"तिरुवनन्तपुरम्- ऐषमं शिक्षकदिनाचरणं सेप्तमंबर् ५ दिनाङ्के बुधवासरे आधोषं विना अनन्तपुर्यां आयोजयति। प्रातः दशवादने वी.जे.टी. प्रशालायाम् आयोज्यमाने समारोहे शिक्षामन्त्री प्रोफ. सी. रवीन्द्रनाथवर्यः पुरस्कारवितरणं निर्वक्ष्यति। विशिष्टशिक्षकाणां कृते पुरस्कारः, विशिष्टसमितीनां कृते पुरस्कारः शिक्षकाणां साहित्यरचनायै प्रोफ. मुण्डश्शेरी पुरस्कारश्च अस्यां वेदिकायां वितरिष्यते।
प्रलयदुरन्तस्य भूमिकायां टी.टी.ऐ.-पी.पी.टी.टी.ऐ. कलोत्सवः अस्मिन् वर्षे न संचाल्यते इति सार्वजनीनशिक्षानिदेशकः अवदत्।"
https://navavani.org.in/wp/archives/7822,राज्यस्तरीयः शिक्षकपुरस्काराः प्रख्यापिताः।,"तिरुवनन्तपुरम्-  राज्यस्तरीयः शिक्षकपुरस्काराः प्रख्यापिताः। प्राथमिक-माध्यमिकस्तरे १४ उच्चविद्यालय-स्तरे १४ च आहत्य २८ अध्यापकाः पुरस्कृताःभवितारः। मण्डलस्तरसमितेः लब्धा संस्तुतिः पाठ्य-पाठ्येतररङ्गेषु प्रवर्तनानां वैशिष्ट्यं च परिगणय्यैव पुरस्काराः वितरन्ति। जनपदस्तरसमितेः अध्यक्षः जनपदभरणाधिकारी भवति। राज्यस्तरीयसमित्यां शिक्षामन्त्री अध्यक्षः सार्वजनीन-शिक्षासचिवः समाय़ोजकः सार्वजनीनशिक्षानिदेशकः अङ्गं च भवति। इयं समितिरेव राज्यस्तरीयपुरस्कारार्थम् अध्यापकान् चिनोति।
     १०००० रूप्यकाणि प्रशस्तिपत्रं शिल्पं च पुरस्कारे अन्तर्भवन्ति। राष्ट्रियशिक्षकदिने सप्तम्बर् ५ दिनाङ्के तिरुवनन्तपुरं वी.जे.टी. प्रशालायां प्रातः दशवादने आयोजिते समारोहे पुरस्कारान् प्रदास्यति। अस्मिन् समारोहे तत्रत्यः सामाजिकः अध्यक्षः भविता। शिक्षामन्त्री सी. रवीन्द्रनाथवर्यः पुरस्कारान् प्रदास्यति।"
https://navavani.org.in/wp/archives/7815,एकं भारतम् एकं निर्वाचनम् इत्याशयस्य निर्णयः केन्द्र-नियमायोगेन विलम्बितः।,"दिल्ली- राज्यविधानसभा- लोकसभानिर्वाचनानि एकीभूय सञ्चालनीयानि इति विषये अन्तिमनिर्णयः केन्द्रीय-नियमायोगेन विलम्बितः सर्वकाराणामभिप्रायं मानयन् आयोगः अस्मिन् विषये राजनैतिकसमवायस्य आवश्यकताम् असूचयत्।
     निर्वाचनानि एकस्मिन् समये आयोजयितुं सर्वकारस्य प्रयत्नं नियमायोगस्य प्राथमिकावेदने स्वागतं करोति स्म। एतदर्थं संविधानसंशोधनमावश्यकमिति आयोगेन सूचितम्। २०१९ तमे वर्षे १२ राज्येषु विधानसभानिर्वाचनं लोकसभानिर्वाचनं च एकीभूय कर्तुम् आवेदने निर्देशमस्ति। २०२१ तमे वर्षे १७ राज्येषु विधानसभा-निर्वाचनानि एकस्मिन् समये करणीयानि। २०२४ तमे वर्षे आसां १७ विधानसभानां कालपरिधिं न्युनीकृत्य सर्वाणि निर्वाचनानि एकस्मिन् समये चालयितुं शक्यते इति आयोगस्य निर्देशः। अतः २०१९ लोकसभानिर्वाचनेन सह सर्वासां विधानसभानां निर्वाचनं न भविष्यतीति व्यक्तमभवत्।"
https://navavani.org.in/wp/archives/7808,विश्ववाणिज्यसंघात् अपैष्यति इति भीषया सह रोनाल्ड् ट्रम्प् वर्यः।,"न्यूयोर्क- विश्ववाणिज्यसंघटनायाः(WTO) अपैष्यति इति अमेरिक्का राष्ट्रपतिः रोनाल्ड् ट्रम्प् वर्यः भीषां प्राकटयत्। अमेरिक्कां प्रति संघस्य असमीचीनम् उपगमं प्रतिषिध्यैव तस्यायमभिप्रायः। उपगमः न परिवर्तितश्चेत् नूनं संघात् बहिरागमिष्यति इति स अवदत्।
     आगोलवाणिज्यार्थं राष्ट्राणां परस्परम् औद्योगिकसमस्या परिहारार्थं च रूपवत्कृतं भवति विश्ववाणिज्यसंघटना। परन्तु अमेरिक्कां प्रति अस्य संघस्य उपगमः न समीचीनः इति ब्लूंवर्ग् न्यूस् इति वार्तामाध्यमस्य कृते दत्ते अभिमुखे ट्रम्प् वर्यः असूचयत्।
     विश्ववाणिज्यसंघस्य समस्यापरिहारन्यायालये प्राड्विवाकानां चयनात् अमेरिक्काराष्ट्रं परावर्तितमभूत्। अनेन विविधव्यवहारेषु विधिप्रख्यापने संघः प्रयासमनुभवति।"
https://navavani.org.in/wp/archives/7803,प्रतिपरिवारं दशसहस्ररूप्यकाणाम् साहाय्यस्य वितरणम् आरब्धम्।- राज्यस्वविभागः।,"तिरुवनन्तपुरम्- प्रलयदुरितबाधितानां परिवाराणां कृते प्रख्यापितं दशसहस्ररूप्यकाणां साहाय्यं वितरणं कर्तुम् आरब्धमिति राज्यस्वविभागः। पालक्काट् देशस्थानां १६०० परिवाराणां कृते धनादेशः तेेषां वित्तकोशलेखायां निक्षिप्तम्। दत्तानाम् अङ्कने पूर्तीकृते इतरेषां लेखायामपि संख्या प्राप्स्यतीति राज्यस्वविभागस्य पत्रिकायां सूचितम्।
एवं धनदानाय २४२.७३ कोटि रूप्यकाणि जिल्ला प्रशासकेभ्यः दत्तानि। चतुर्लक्षपरिमिताः जनाः आपादधनसाहाय्यं लभन्ते। अधुना ५९००० अधिकं जनाः ३०५ दुरिताश्वासशिबिरेषु वसन्ति। जले अपगते अपि भवनानि वासयोग्यानि नास्तीति कारणादेव ते शिबिरेषु वसन्ति।
लक्षाधिकाः जनाः शिबिरात् गृहं प्रतिनिवृत्ताः। लक्षपरिमितानां रूप्यकाणां नष्ट एव अनेन संवृत्तः। नष्टानां परिगणनानुसारमेव इतः परं धनसाहाय्यं विधास्यति।"
https://navavani.org.in/wp/archives/7793,सप्ताहद्वयानन्तरं कोच्ची अन्ताराष्ट्रविमानपत्तनं पुनःप्रवर्तनसज्जमभवत्। महाप्रलये ३०० कोटिरूप्यकाणां नष्टः।,"नेडुम्बाश्शेरि- सप्ताहद्वयानन्तरं कोच्ची अन्ताराष्ट्र-विमानपत्तनं पुनःप्रवर्तनसज्जं भवति। अद्य मध्याह्नादूर्ध्वं द्विवादने आभ्यन्तर-आन्ताराष्ट्रपरिवहणव्यवस्था पुनरारभते। बंगलूरुतः आगम्यमानं इन्डिगो विमानं द्विवादने नेडुम्बाश्शेरि विमानपत्तने अवतरिष्यति। अद्य एवं ३२ विमानानां यातायातो भविष्यति।
     प्रलयकारणात् पिहिते विमानपत्तने एयर्लैन्स् कस्टंस् इमिग्रेशन् विभागानां प्रवर्तनं सोमवासरे आरब्धमासीत्। कोच्ची नैसेना आस्थानात् तात्कालिकतया प्रवृत्तं गतागतम् अद्यप्रभृति अवसितमिति अधिकृतैरुक्तम्।
     कोच्ची विमाननिलये इदम्प्रथमतया एतावन्तं कालं गतागतं स्थगितम्। महाप्रलयेऩ विमानपत्तनस्य नियन्त्रक- प्रदेशे जलोपप्लवमजायत। सहस्राधिकानां जनानां २४ होरापरिमितं अष्टदिनप्रत्नमेव अधुना सफलमभवत्। विमाननिलये आहत्य ३०० कोटिरूप्यकाणां नष्टः अजायत इति अधिकृतैरुक्तम्।"
https://navavani.org.in/wp/archives/7786,प्रलयदुरितमधिकृत्य अनुसन्धानं कर्तुं विदग्दसंघः आगच्छति।,"तिरुवनन्तपुरम्- केरले संजातं प्रलयदुरितमधिकृत्य विपुलरूपेण अनुसन्धानं कर्तुं राष्ट्रिय-भौमशास्त्रानुसन्धान-केन्द्रात् वरिष्ठसंघः केरलानागच्छति। जलबन्धानाम् अनावरणेन सञ्जातान् प्रत्याघातानधिकृत्य भवेत् मुख्यं पठनम्। वृष्टिव्यापनात् पूर्वम् अनया संस्थया सूचना दत्ता आसीत्। वृष्टिः तथा जलबन्धे स्थितानां जलसञ्चयानां परिमाणमपि परिगणय्य अनुसन्धानं भविष्यति।
     एतदर्थं दशाङ्गयुक्तं संघम् अचिरेण नियोक्ष्यते। संघः आकेरलं पर्यटन् सूचनाः संचेष्यते। बृहती वृष्टिः तथा जलसञ्चयात् समायातःअप्रतीक्षितः जलपातश्च प्रलयस्य कारणमिति प्राथमिकं निगमनम्।"
https://navavani.org.in/wp/archives/7780,श्रावणविरामानन्तरं राज्यस्थेषु विद्यालयेषु अस्य मासस्य २९ तमे दिनाङ्के अध्ययनं पुनरारभ्यते।,"तिरुवनन्तपुरम्- श्रावणोत्सवविरामानन्तरं राज्यस्थेषु विद्यालयेषु अध्ययनम् अस्य मासस्य २९ तमे दिनाङ्के पुनरारभ्यते इति शिक्षामन्त्री प्रोफ. सी. रवीन्द्रनाथवर्यः अवदत्। प्रलयदुरितकारणात् विद्यालयाः आगस्त् १७ तमे दिनाङ्के पिहिताः आसन्।
     राज्यस्थाः उच्चतरविद्यालयाः प्रवृत्युन्मुखोच्चतर-विद्यालयाः प्राथमिक-माध्यमिक-उच्चविद्यालयाश्च २९ तमे दिनाङ्के प्रवर्तिष्यन्ते। अधुना बहुषु विद्यालयेषु दुरिताश्वासशिबिराणि प्रचलन्ति। जलप्रलयः अवसितः इत्यतः शिबिरेभ्यः जनाः स्वकीयं गृहं प्रति गच्छन्तः सन्ति। कृट्टनाट् प्रदेशे जलाप्लवः अनुवर्तते इत्यतः तत्र शिबिर प्रचालनार्थं मार्गान्तरम् आलोच्यते इति वित्तमन्त्री तोमस् ऐसेक् वर्यः अवदत्।"
https://navavani.org.in/wp/archives/7768,प्रलयजले कालटी संंस्कृतविश्वविद्यालयस्य सर्वाः प्रमाणरेखाः विनष्टाः,"कालटी – जलोपप्लवेन कालटिदेशस्थायाः श्रीशङ्कराचार्य-संस्कृतसर्वकलाशालायाः सर्वाः प्रमाणरेखाः विनष्टाः अभवन्। प्राशासनिक-प्रासादखण्डे जलाप्लावेनैव छात्राणां लब्धाङ्कपत्राणि प्रमाणपत्राणि प्रभृतीनि सर्वाणि प्रमाणानि विनष्टानि जातानि। विश्वविद्यालयस्य सर्वेषु प्रासादखण्डेषु जलोपप्लवः सञ्जातः।
     बहूनि प्रमाणानि नष्टानि इत्यतः कोटिशानां संख्यानां नष्टः अभवदिति विश्विद्यालयस्य कुलपतिः डो. धर्मराज् अटाट् वर्यः अवदत्। विश्वविद्यालयस्य निम्नप्रदेशेषु समीपस्थात् केदारादेव जलमागतम्। जलौघप्रवाहवेगात्  प्रधानप्रमाणानि प्रासादात् इतरस्थानं नेतुं समयः न लब्धः। रात्रौ जनाप्लावनपर्यन्तः जलसञ्चयः सर्वत्र व्याप्तः। छात्रावासः प्राशासनिकखण्डः तान्त्रिकखण्डः कूत्तम्पलः च जलेन पूरिताः। वाहनानि मुद्रणालयादीनि च जलाप्लावेन नष्टानि जातानि।
     तान्त्रिकविभागस्य ग्रन्थालयः पूर्णतया  निरुपयोगो जातः। विश्वविद्यालयसमुच्चये नैकोपि प्रासादः जलपूरणभिन्नः अस्ति। विनष्टाः रेखाः कथं पुनःप्राप्तुं शक्यते इत्यालोचनायामेव अधिकारिणः। विश्वविद्यालयस्य प्रवर्तनं पूर्वस्थितिं प्राप्तुं  एकमासाधिकः समयः आवश्यकः इति कुलपतिः अवदत्।"
https://navavani.org.in/wp/archives/7750,केरलीयानाम् अद्य आघोषरहितः श्रावणोत्सवः,"तिरुवनन्तपुरम्- प्रलयदुरितस्य मध्ये केरलीयानाम् अद्य श्रावणोत्सवः। घोरवर्षापातः अवसितः अपि मावेलिदेशे प्रलयदुरितदृश्यानि नावसितानि। पुष्पकोष्ठैरलंकरणीयीनि चत्वराणि पङ्कैः मालिन्यैश्च पूरितानि दृश्यन्ते। एकैकोपि केरलीयः स्वयं मावेलिरूपेण परिणामं प्राप्नुवन्ति दृश्यान्येव प्रलयकाले अस्माभिः दृष्टानि।
दुरिते पतितानां कृते भोज्यानि वस्त्राणि तथा सर्वाणि अवश्यवस्तूनि विधातुं केरलीयाः परस्परम्  स्पर्धन्ते स्म। सर्वकाराः कलासंघानि च आघोषं जहति स्म। सर्वे दुरिताशवासशिबिरेषु संभूय श्रावणाघोषे निरताः सन्ति। प्रलयकालः आपणमपि बाधते। कार्षिकरंगः चलचित्ररंगः च स्थगितः। एवं अमुं प्रलयकालं स्मृतिसागरे निलीय आगामिनि वर्षे श्रावणोत्सवम् सम्यगाघोषयितुं प्रतिपालयन्ति केरलीयाः"
https://navavani.org.in/wp/archives/7744,मुल्लप्पेरियार् जलबन्धे जलसञ्चय 139 पादत्वेन न्यूनीकर्तव्यम् – सर्वोच्चम्यायालयः,"दिल्ली – केरलेषु सञ्जातस्य प्रलयस्य भूमिकायां मुल्लप्पेरियार् जलबन्धे जलसञ्चयः 139 पादत्वेन परिमितिः करणीया इति सर्वोच्चन्यायालयः निरदिशत्। मुल्लप्पेरियार् समीक्षणसमितेः आवेदनानुसारमेव अयमादेशः।
जलसञ्चयः इदानीन्तनावस्थातः द्वित्राः पादाः न्यूनीकर्तव्याः इति समीक्षणसमितेः आर्थना इति व्यवहारपरिगणनावसरे केन्द्रसर्वकारः सर्वोच्चन्यायालयं आवेदयत्। अस्य  पठनानन्तरं समीक्षणसमितेः निर्णयानुसारं पुरोगन्तव्यमिति न्यायालयः केरलसर्वकारं तमिल्नाटु सर्वकारं च निरदिशत्। निरणयः अयं उभाभ्यां राज्याभ्याम् अङ्गीकरणीयः परस्परसहयोगेन पुरो गन्तव्यश्चेति न्यायालयः निरदिशत्।"
https://navavani.org.in/wp/archives/7736,"केरलाय साहाय्यम् आवश्यकम्, केन्द्रसर्वकारः नायपरिवर्तनं कुर्यात् इति केन्द्रमन्त्री अल्फोऩ्स् कण्णन्तानम्।","तिरुवनन्तपुरम्- विदेशसाहाय्यस्वीकारविषये केन्द्रसर्वकारैः नायपरिवर्तनं करणीयमिति केन्द्रमन्त्री अल्फोन्स् कण्णन्तानं वर्यः अभ्यर्थयत्। प्रलयदुरितमनुभूयमानानां केरलानां विदेशसाहाय्यम् आवश्यकमेव। एतद्विषये इतरैः केन्द्रमन्त्रिभिः सह चर्चां विधास्यति इति स अवदत्।
लक्षपरमितानां जनानां पुनरधिवासार्थं प्रभूतं धनमावश्यकम्। विदेशसाहाय्य न स्वीकुर्युः इति नियमः मन्मोहन् सिंह् सर्वकारेण आनीतः। १४ वर्षाणि यावत् अयमेव नियमः अनुवर्तते। परन्तु केरलस्य कृते अस्मिन् नियमे परिवर्तनम् आवश्यकम्। केरलाय साहाय्यविषये प्रधानमन्त्रिणम् अभ्यर्थये इति स अवदत्।
केरलाय ७०० कोटि रूप्यकाणां साहाय्यं विधास्यति इति यु.ए.इ. सर्वकारेण सूचितमासीत्। परन्तु विदेशधनस्वीकारविषये प्रतिबन्धः अस्तीत्यतः केन्द्रसर्वकारेण तन्निरस्तमासीत्। एतद्विषये व्यापकः प्रतिषेधः प्रचलन्नस्ति।"
https://navavani.org.in/wp/archives/7727,गते शताब्दौ भारतेन अभिमुखीकृतः बृहत्तरः प्रलय एव केरलेषु सञ्जातः इति नासा संस्था।,"नवदिल्ली- गते शताब्दौ भारतेन अभिमुखीकृतः महाप्रलय एव केरलेषु सञ्जातः इति नासासंस्था। गते सप्ताहे भारतेषु लब्धायाः वृष्टेः गणनाम् अपग्रथनं कृत्वैव नासायाः निगमनम्। एतत्सम्बन्धीनि उपग्रहे लब्धानि वीडियोचित्राणि नासा बहिरानयत्। जूलै १९तः आगस्त १८ पर्यन्तं लब्धानां वृष्टीनां रेखाङ्गनमेव एषु चलनचित्रेषु विद्यन्ते।
     केरलेषु कर्णाटकेषु च प्रलयदृश्यानि व्यञ्जयन्ति उपग्रहचित्राणि। नासायाः जी.पी.एम्. आख्यः उपग्रहः एव एतानि चित्राणि बहिरानयत्। नासायाः तथा जक्सा नाम जपानशून्याकाशसङ्घस्य च संयुक्तसंरम्भ एव जी.पी.एम्.
     जूलै २० दिनाङ्के आरब्धा वृष्टिः आगस्त् ८-१६ दिनाङ्केषु अतितीव्रा जाता। जूण् प्रारम्भ एव साधारणात्  ४२ प्रतिशतम् अधिका वृष्टिः लब्धा। परम् आगस्त् मासे आद्येषु २० दिनेषु साधारणात् १६४ प्रतिशतम् अधिका वृष्टिः जाता।
     ४०० पर्यन्तं जनानां मृत्युः लक्षाधिकानां जनानां भवननष्टश्च अनेन प्रलयेन संवृत्तः। तथापि केन्द्रसर्वकारेण राष्ट्रियदुरन्तत्वेन परिगणना न दत्तम्, केवलं गुरुतरदुरन्तः इति रूपेणैव परिगणितम्।"
https://navavani.org.in/wp/archives/7720,पुण्यभूमौ बलिपेरुन्नाल् आघोषस्य धन्यतायां हज्ज् तीर्थाटकाः।,"मक्का-  पुण्यभूमौ मक्कादेशे बक्रीद् आघोषेण सह हज्ज् कर्मणः धन्यतायां तीर्थाटकाः। जंरायां प्रथमे दिने अश्मप्रक्षेपकर्मानन्तरं बलितर्पणमपि जातम्। ततः मक्कां प्रविश्य  क-अबा प्रदक्षिणं सफा मर्वायां अटनं च समाप्य हज्ज् कर्मणः अर्धविरामो जातः। ततः नूतनवस्त्रं धृत्वा हाजिनः परस्परम् आश्लिष्य बक्रीद् आघोषे निरताः अभवन्। गल्फ् राष्ट्रेषु ह्यस्तने आसीत् बक्रीदाघोषः।
     मुसदलिफातः सञ्चितेन प्रस्तरखण्डेन सह प्रातरारभ्य समायाताः तीर्थाटकाः पिशाचस्य प्रतीकरूपायां जंरायां प्रस्तरप्रक्षेपकर्मणि निरताः। प्रतिहोरं लक्षं जनेभ्यः एतदर्थं सुविधा सज्जीकृता आसीत्। तथा प्रतिराष्ट्रं प्रत्येकं सुविधाश्च सज्जीकृताः। अतः जनसम्मर्दः नानुभूतः। २४ लक्षं तीर्थाटकाः हज्ज् कर्म निर्व्यूढाः इति अधिकृताः असूचयन्।"
https://navavani.org.in/wp/archives/7712,केरलस्य कृते साहाय्यविषये ऐक्यराष्ट्रसभायाः प्रतिकरणम्।,"नवदिल्ली- प्रलयदुरन्तम् अनुभूयमानाय केरलाय यु.एन्. साहाय्यविषये केन्द्रसर्वकारस्य सूचनं प्रति स्वाभिप्रायं प्रकटयन् ऐक्यराष्ट्रसभा रङ्गमागता। दुरन्तान् अभिमुखीकर्तुं केरलं शक्तं भवतीति ऐक्यराष्ट्रसंघेन सूचितम्। परन्तु अभ्यर्थितं साहाय्यं दातुं सभा सन्नद्धतां प्राकटयत्। केरलाय साहाय्यं स्वयम् उद्घुष्य ऐक्यराष्ट्रसभा रेड् क्रोस् प्रभृतयः राष्ट्रान्तरसंघटनां प्रत्येव साहाय्यं नावश्यकमिति केन्द्रसर्वकारः स्वाभिप्रायं व्यजिज्ञपत्। राष्ट्रिय दुरन्तनिवारण अधिकृतस्थानानां सूचनानुसारं आगोल संघानां साहाय्यं नावश्यकमिति दिल्ल्यां आशयविनिमये केन्द्रसर्वकारः असूचयत्।
एतस्मिन्नन्तरे ऐक्य अरब् एमिरेट्स् प्रभृतीनि सागरराष्ट्राणि केरलाय साहाय्यं कर्तु सन्नद्धतां प्राकटयत्। यु.ए.इ. ७०० कोटि रूप्यकाणां साहाय्यं प्राख्यापयत्। परन्तु एषां साहाय्यानां स्वीकारविषये केन्द्रसर्वकारस्य अभिप्रायः कः इति न व्यक्तं भवति।"
https://navavani.org.in/wp/archives/7703,प्रलयदुरितसमाश्वासप्रवर्ततनानां निर्वहणम् – राष्ट्रपतिः केरलराज्यं प्राशंसयत्।,"नवदिल्ली- प्रलयदुरिते आप्लाव्यापि रक्षाप्रवर्तनेषु दुरित-समाश्वासप्रवर्तनेषु च केरलराज्येन प्रकटितां धीरतां राष्ट्रपतिः प्राशंसयत्। केन्द्र-राज्यसर्वकारयोः एकीभूय प्रवर्तनेन इदं साध्यमभवत्।
     केरलानां कृते आराष्ट्रं जनानां सहयोगः भविष्यति इति स न्यगादीत्। तेन इदमपि निगदितं यत् केरलमुख्यमन्त्रिणं केरलराज्यपालं च दूरवाणीद्वारा असकृदाहूय केरलस्थाः स्थितिगतयः अवगताः इति। वर्षाप्रलयात् तरितुं एकीभूय तिष्ठतां केरलीयानां निश्चयदार्ढ्यं प्रशंसनीयमेव। रक्षाप्रवर्तनानाम् एकोपनं कुर्वद्भ्यः केन्द्रिय-दुरन्तनिवारण-सेनाभ्यः केन्द्र-राज्यस्तरीयेभ्यः कर्मकरेभ्यश्च स आशंसां व्याहरत्।"
https://navavani.org.in/wp/archives/7687,वर्षाप्रलयमध्ये वल्गुप्रचारणम्- नियमव्यवहारः भवेत् – मुख्यमन्त्री।,"तिरुवनन्तपुरम- महावृष्टिपातेन दुरितमनुभूयमानाना जनानां सान्त्वनाया यतमानेषु सत्सु समाजमाध्यमेषु व्याजप्रचारणं कुर्वतः जनान् विरुध्य कठिनान् नियमव्यवहारान् स्वीकरिष्यति इति मुख्यमन्त्री पिणरायि विजयन् वर्यः अवदत्। एतादृशानि प्रचारणानि प्रत्यभिज्ञातुं जनाः प्रभवेयुः। यथार्थसूचनाः अनुगन्तुं समाजः सज्जः भवेदित्यपि स न्यगादीत्।
जनान् परिभ्रान्तान् क्रियमाणानि प्रचारणानि गौरवरूपेण पश्यति। मुल्लप्पेरियार् प्रभृतयःजलभन्धाः बलक्षयेन भग्नाः भविष्यन्तीति रूपेण प्रचारणं समाजमाध्यमेषु प्रचलन्ति। परन्तु एतेषां जलबन्धानां कापि हानिः न भवति इति मुख्यमन्त्री अवदत्।"
https://navavani.org.in/wp/archives/7689,"प्रलयप्रदेशे व्योमनिरीक्षणं कर्तुं प्रथानमन्त्रिणः उद्यमस्य प्रतिबन्धः, व्योमयानम् उड्डीय दशनीमेषाभ्यन्तरे प्रतिनिवृत्तम्।","तिरुवनन्तपुरम्- राज्ये प्रलयबाधितप्रदेशान् साक्षाद् द्रष्टुं ह्यः आगतः प्रथानमन्त्री नरेन्द्रमोदीवर्यः अद्य व्योमनिरीक्षणार्थं कोच्चीं प्रति प्रस्थितः अपि वातावरणक्षोभकारणेन स्वकीयात् दौत्यात् प्रतिनिवृत्तः।
     कोच्ची रान्नी, चेङ्ङन्नूर्, आलुवा, पत्तनंतिट्टाप्रभृतिषु क्षेत्रेषु व्योमनिरीक्षणाय प्रातः सप्तवादने प्रधानमन्त्री प्रस्थितः आसीत्। परन्तु झंझावातः घोरवृष्टिश्च यात्रायां प्रतिबन्धत्वेन परिणतौ। केन्द्रमन्त्री अल्फोन्स् कण्णन्तानं, मुख्यमन्त्री पिणरायि विजयः, राजस्वमन्त्री ई. चन्द्रशेखरः मुख्यसचिव प्रभृतयः प्रधानमन्त्रिणम् अनुगच्छन्ति स्म।
     प्रलये प्राणरक्षाप्रवर्तनानि अनुवर्तन्ते। अयुतसंख्यकाः जनाः इदानीमपि अभयमलभमानाः विविघेषु स्थलेषु सन्ति। व्योम-नाविक-स्थलसेनासैनिकाः रक्षाप्रवर्तने निरताः सन्ति। सममेव जानपदीयाः सन्नद्धप्रवर्तकाः धीवरसंघाश्च तेषां साहाय्यं कुर्वन्तःसन्ति। वृष्टिप्रलये इतः पर्यन्तं ३२५ जनाः मृताः इति मुख्यमन्त्री पिणरायि विजयः अवदत्।"
https://navavani.org.in/wp/archives/7678,भूतपूर्वप्रधानमन्त्री अटल् बिहारी वाजपेयीवर्यः दिवं गतः,"नवदिल्ली- भूतपूर्वः प्रधानमन्त्री तथा भा.ज.पा. दलस्य वरिष्ठः नेता अटल् बिहारी वाजपेयीवर्यः दिवं गतः। स ९४ वयस्कः आसीत्। आमयपीडया कतिपयदिनानि यावत् दिल्ल्यां एयिंस् चिकित्सालये चिकित्सायामासीद् अयं वर्यः। २००४ तमे वर्षे प्रधानमन्त्रीपदवीतः विरमय्य अनारोग्यकारणात् निजीयरंगं त्यक्तवानयम्। ततः स्ववसत्यां विश्रान्तः सन् कालं निनाय।
     १९२४ दिसम्बर् २५ तमे दिनाङ्के मध्यप्रदेशे ग्वालियोर् जनपदे अयं भूजातः। पिता कृष्णबिहारी वाजपायी माता कृष्णदेवी च। कान्पूर् विश्वविद्यालयात् राष्ट्रतन्त्रे स्नातकोत्तरबिरुदं सम्पाद्य नियमपठनार्थं प्रविष्टवानयम्। परन्तु पठनसमाप्तेः पूर्वं स्वतन्त्रतासंग्रामेण आकृष्टः। क्विट् इन्ड्या समरकाले अयं कारायां बद्धः आसीत्।
     त्रिवारं भरतस्य प्रथानमन्त्रिपदम् अलंचकार अयं महाभागः। किन्तु लोकसभायाः सम्पूर्णे सत्रे एकवारमेव स तत्पदमूढवान्। १९९९-तः २००४ पर्यन्तमासीदयं कालघट्टः। ततः पूर्वं १९९६, १९९८ काले ह्रस्वकालं स प्रधानमन्त्रिपदे स्थितः आसीत्।
     भारतरत्न, पद्मविभूषण् इत्यादिभिः राष्ट्रं तं समादरत्। राष्ट्रतन्त्रेण साकं साहित्ये अपि निष्णात आसीदयम्। हिन्दी भाषायां प्रसिद्धः कविरायीदयं महाभागः।"
https://navavani.org.in/wp/archives/7662,स्वतन्त्रता दिवसस्य शुभाशयाः,"राष्ट्रम् अद्य द्वासप्ततितमं स्वतन्त्रतादिनम् आचरति। जलोपप्लवेन महादुरितमनुभूयमाना अपि केरलीयाः औपचारिकरीत्या आघोषे भागं गृह्णन्ति।
सर्वेभ्यो नववाणीसुहृद्भ्यः स्वतन्त्रतादिनस्य शुभकामनाः"
https://navavani.org.in/wp/archives/7656,जलोपप्लवः- कोच्ची अन्ताराष्ट्रविमानपत्तनं शनिवासरं यावत् पिहितम्।,"कोच्ची- मुल्लप्पेरियार्- इटुक्की-चेरुतोणी जलबन्धानाम् अनावरणेन कोच्ची प्रदेशे महान् जलोपप्लवः सञ्जातः। अनेन शनिवासरं यावत् कोच्ची अन्ताराष्ट्रविमानपत्तनं पिहितम्। प्रथानस्थलं जलपूरितमभवदित्यतः पिधातुं निर्णीतः। जलोपप्लवः नियनित्रणातीतः इति अधिकारिभिः निगदितम्। ह्यस्तनीयविज्ञापनानुसारम् अद्य मध्याह्ने द्विवादनपर्यन्तमासीत् नियन्त्रणम्। तत्तु इटुक्की चेरुतोणी जलबन्धौ अनावृतौ इत्यतः जाग्रताकारणादासीत्। अद्य तु विमानपत्तनं जलमयमभवत्। तत्र नियन्त्रकघटना आरब्धा दूरवाणी – ०४८४ – ३०५३५००, २६१००९४."
https://navavani.org.in/wp/archives/7651,अस्मिन् वर्षे सर्वकारीण-श्रावणणोत्सवकार्यक्रमान् प्राजहत् इति मुख्यमन्त्री।,"तिरुवनन्तपुरम्- प्रलयदुरन्तस्य भूमिकायाम् अस्मिन् वर्षे सर्वकारस्य श्रावणोत्सवकार्यक्रमान् प्रजहाति इति मुख्यमन्त्री पिणरायि विजयन् वर्यः प्रावोचत्। आघोषार्थं विभिन्नानां विभागानां कृते उद्घोषितं धनं प्रलयदुरिताश्वासनिधौ निक्षिप्यते। दुरितबाधितेभ्य साहाय्यदानार्थं सर्वे दत्तमनस्काः भवेयुरिति स अब्रवीत्।
सर्वकारीण-निजीयसंस्थासु विद्यमानाः कर्मकराः द्विदिवसीयपरिमितं वेतनं दुरिताश्वासनिधये दद्युरित्यपि मुख्यमन्त्री अवोचत्। एवं दीयमानं धनं सेवनशुल्कं विना स्वीकर्तुं वित्तकोशाः निर्दिष्टाः सन्ति। जलेपप्लवेन राज्ये २०००० गृहाणि भग्नानि, १०००० कि.मी.पर्यन्तं रथ्याः विनष्टाः इत्यपि स निजगाद।"
https://navavani.org.in/wp/archives/7635,पूर्वतनलोकसभाध्यक्षः सोमनाथचाट्टर्जीवर्यः दिवंगतः।,"कोल्क्कत्ता – भारतस्य पूर्वतनलोकसभाध्यक्षः सि.पि.एम् दलनेता च सोमनाथचाट्टर्जीवर्यः कोल्क्कत्तायां दिवंगतः। गतचत्वारिशद्दिननि यावत्  श्वासनिरुद्धतया चिकित्सालये तीव्रपरिचरणविभागे प्रविष्टः। असमराज्ये तेजपुरे लब्धजन्मनः अस्य पितरौ निर्मल चाट्टर्जी, बीनापाणीदेबी च। दशवारं लोकसभासदस्यत्वेन कर्मनिरतः आसीदयं जनायत्तवादी २००४ तः २००९ पर्यन्तं यु.पि.ए सर्वकारस्य लोकसभाध्यक्षप्राप्त्या आभारतं प्रसिद्धिमाप्तवान्। अस्य भार्या रेणू, अनुराधा अनुषिला च अपत्ये।"
https://navavani.org.in/wp/archives/7599,नोबेल् पुरस्कृतः साहित्यकारः नेय्पालः दिवंगतः।,लण्टन् – सुप्रसिद्धः आगलेयसाहित्यकारः नोबेल पुरस्कारजेता च वि.एस् नेय्पालः(८५)  दिवंगतः। शनिवासरे लण्टन् नगरस्थायां स्वकीयवसत्यामेवासीदस्य मृतिः। भारजीयवंशजो∫यं  लिपिकारः २००१ तमे वर्षे साहित्यस्य कृते दीयमानेन नोबेलपुरस्कारेण आदृतः  भवति। अनेन त्रिंशदधिकाः ग्रन्था: रचिताः सन्ति। ‘इन् ए फ्री स्टेट्‘ नामकेन नोवल्ग्रन्थेन १९७१ तमे वर्षे बुक्कर् पुरस्कारः अपि अनेन स्वायत्तीकृतः। अयं ग्रन्थः विंशतितमशतकस्य महत्तमेषु १०० ग्रन्थेषु स्थानमवाप। १९९० तमे वर्षे ब्रिट्टीष् सर्वकारेण सर् स्थानमपि पुरस्कृतम्।
https://navavani.org.in/wp/archives/7576,केरले आपातकालीनघटनाः निरीक्षितुं केन्द्रिय गृहमन्त्री आगच्छति।,"तिरुवनन्तपुरम्- केरलराज्ये दिवसान् यावत् अनुवर्तमानां महतीं वृष्टिं तत्सम्बन्धीन् जलोपप्लवांश्च साक्षादवगन्तुं केन्द्रीयगृहमन्त्री राजनाथसिंह् वर्यः केरलानागच्छति। रविवासरे एव राजाथसिंहस्य नेतृत्वे केन्द्रसंघस्य आगमनम्। प्रलयबाधितप्रदेशे संघस्य सन्दर्शनं भविता। आपातकालीनसाहाय्यं केरलाय दातव्यमिति केरलस्थाः सभासदस्याः गृहमन्त्रिणं न्यवेदयन्।
     सममेव केरलस्य कृते अवश्यं साहाय्यं दास्यति इति केन्द्रसर्वकारः समसूचयत्। प्रधानमन्त्री नरेन्द्रमोदीवर्यः दूरवाणीद्वारा मुख्यमन्त्रिणमाहूय स्थितिगतीः अवालेकयत्। अस्माकं प्रातिवेशिकौ तमिल्नाटु-कर्णाटकप्रदेशौ अपि साहाय्यम् उदघोषयताम्।"
https://navavani.org.in/wp/archives/7570,इटुक्की सेतौ जलसञ्चयः २३९९ पादाः सञ्जाताः। पिधानोन्नयनार्थं ट्रयल् रण् आयोजयितुम् उद्यमः।,तोडुपुषा- ४८ होराः यावत् अनवरतेन वृष्टिपातेन इटुक्की सेतौ जलसञ्चयः २३९९ पादाः जाताः ट्रयल् रण् आयोजयितुम् उन्नततलाधिवेशने निर्णयः। वृष्टिप्रदेशे वृष्टिः अनुवर्तते इत्यतः अद्य मध्याह्नात् पूर्वं जलसञ्चयः सम्भरणशोषीम् अतिगच्छेयुः। अत एव ट्रयल् रण् आयोजयितुं राज्य वौद्युतनिगमः सज्जो भवति। इटमलयार् सोतोः पिधानम् अद्य प्रातः पञ्चवादने उन्नीतमासीत्। अद्य ११ वादने इटुक्की चेरुतोणी सेतोः एकं पिधानम् उन्नीयते। प्रदेशवासिनः जागरूकाः भवेयुः इति वैद्युतविभागमन्त्री एं.एं. मणीवर्यः अवदत्।
https://navavani.org.in/wp/archives/7525,पेरुवनं केरल लक्ष्मी संस्कृतविद्यालय: प्रत्यभिज्ञा प्रतिवार वार्ता।,"ओ.एस्. राहुल्।
तृशूर् –  विद्यालये क्रियमाणानां पठननैपुणीनां बहिर्लोकप्रसारणय सर्वे अपि विद्यालयाः समुत्सुकाः भवन्ति। परं विघालयविशेषाणां प्रकाशनाय व्यत्यस्तः  मार्गः एव स्वीकृतः वर्तते केरल लक्ष्मीविद्यालयेन। विघालयीय कार्यक्रमाणां प्रसरणाय संस्कृत भाषया प्रत्यभिज्ञा इति नाम्ना प्रातिवारवार्ता कार्यक्रमं सवैभव सञ्चालयन् वर्तते अत्रत्यः संस्कृताध्यापकः ओ.एस् राहुल्। प्रतिस्प्ताहं विद्यालये प्रवृत्तान् विशिष्टकार्यक्रमान् संगृहय youtube माध्यमेन प्रतिभप्ताहं प्रकाश्यते। विद्यालयीय छात्राः एव वार्तानां संग्रहणं , प्रकाशनं च निर्वहन्तः सन्ति इति विषयः अस्य श्रेष्ठतां वर्धयति। २०१७ वर्षस्य जुण् मासे एव आसीत् प्रत्यभिज्ञा इति youtube दलस्य समारम्भः। अधुना विद्यालयस्य छात्रा: रक्षाकर्तारश्च कार्यक्रमेणानेन संस्कृतकार्येषु विद्यालयकार्येषु च अत्यधिकम् उत्‍साहिनः सन्ति। शस्त्राभिवृध्या संस्कृताभिवृद्धिः इति महत्वपूर्णं लक्ष्यं हृदि निधाय एव अस्य संरम्भस्य समायोजनम्।"
https://navavani.org.in/wp/archives/7536,कलैञ्जर् करुणानिधिः दिवंगतः।,"चेन्नै- द्राविड मुन्नेट्र कषकं दलस्य अध्यक्षः तथा तमिल् नाटु राज्यस्य भूतपूर्वः मुख्यमन्त्री श्रीमान् एम्. करुणानिधिवर्यः दिवंगतः। चलनचित्रमण्डले चिरप्रतिष्ठः अयं विख्यातः पटकथाकारः आसीत्। वार्धक्यसहजेन आमयेन कावेरी चिकित्सालये चिकित्सायामासीत्। अद्य सायं ६.४० वादने आमयः मूर्छितः, तेन अन्यश्च जातः।"
https://navavani.org.in/wp/archives/7520,कालटिदेशे संस्कृतविश्वविद्यालयकुलपतीनां राष्ट्रस्तरीयसम्मेलनस्य शुभारम्भः।,"कालटी- राज्यस्थानां संस्कृतविश्वविद्यालयकुलपतीनां पण्डितानां च राष्ट्रस्तरीयं मेलनं कालटी श्रीशङ्कराचार्यसंस्कृतविश्वविद्यालयस्य मुख्यकेन्द्रे समारभत। सर्वकलाशाला रजतजयन्तीसमारोहस्य भागत्वेनैव द्विदिवसीयं मेलनम्।
संस्कृतपण्डितः तथा ज्ञानपीठविजेता च डो.सत्यव्रतशास्त्री सम्मेलनम् उदघाटयत्। श्रीशङ्कराचार्य-संस्कृतसर्वकलाशाला कुलपतिः डो. धर्मराज् अटाट्ट् वर्यः अध्यक्षः आसीत्। तिरुप्पति राष्ट्रिय-संस्कृतविश्वविद्यालयस्य कुलपतिः प्रोफ. वी. मुरलीधरशर्मा, ओडीषा कटक् जगद्गुरु कृपालु विश्वविद्यालयस्य कुलपतिः डो.एच् रामरत्नम्, हरिद्वार् संस्कृतविश्वविद्यालयस्य कुलपतिः प्रोफ. पीयूष् कान्त् दीक्षित्, रामटेक् कविकुलगुरु-कालिदास-संस्कृत-विश्वविद्यालयस्य कुलपतिः डो. श्रीनिवास वर्खेटि, नाषनल् मिषन् आफ् मानुस्क्रिप्ट् निदेशकः डो. दीपक् त्रिपाठी, कालटी संस्कृतविश्वविद्यालयस्य भूतपूर्वकुलपती डो. एन्.पी. उण्णी, डो.जे. प्रसाद्, केरलकलामण्डलं कुलपतिचरः डो. के.जी. पौलोस् प्रभृतयः अभाषन्त।
कालटी विश्वविद्यालयस्य संगीतविभागच्छात्राणां गीतसपर्यया कार्यक्रमः आरब्धः आसीत्।"
https://navavani.org.in/wp/archives/7515,तालीपत्ररामायणानां प्रदर्शनं पुरारेखासंसक्षणशाला च।,"तिरुवनन्तपुरम्- क्रौञ्चमिथुनयोरेकस्य वियोगे इतरस्य शोक एव रामायणरूपेण आगतः इति कविप्रसिद्धि‌ः। रामस्य अयनमेव रामायणम्। रामस्य जीवितयात्रा प्रथमं काव्यरूपेण आविष्कृतवान् वाल्मीकिमहर्षिः। न केवलं भारते अपि तु समीपस्थानां राष्ट्राणां संस्कृतिषु रामकथायाः प्रबलं स्थानमस्ति। श्रीलंका टिबट्ट् इन्तोनेष्या लावोस् प्रभृतिषु राष्ट्रेषु रामकथायाः प्राभवं द्रष्टुं शक्यते। भारते अपि विभिन्नेषु प्रान्तेषु विभीन्नरूपेण रामायणमस्ति। वंगदेशे कृत्तिवासरीमायणम्, तेलुगु मलयालभाषातययोः अध्यात्मरामायणम्, तमिले कम्परामायणम्, हिन्द्यां तुलसीदासरामायणम् इत्यादीनि तेषु प्रसिद्धानि सन्ति।
केरलेषु प्रचुरप्रचारमस्ति अध्यात्मरामायणस्य। कुलीरमासे गृहेषु तस्यैव पारायणं भवति। तुञ्चत् रामानुजन् एषुत्तच्छन् इति मलयालभाषापितुः भाषानुवादरचनैव पारायणं कुर्वन्ति केरलीयाः। पूर्वस्मिन् काले रामायणस्य बहुस्वरता पालिता आसीत्।
राज्यपुरावस्तुविभागस्य अधीनतायां लब्धानां विविघानां रामायणानां तथा नारायलिखितानाम् अत्यपूर्वाणां ग्रन्थानां च प्रदर्शनं २०१८ आगस्त ८ तमे दिने भविता पुरावस्तु विभागस्य नालन्दाख्ये स्थले स्थितायां सिग्नेच्चर् इति शालायामेव प्रदर्शनमायोजितम्। नियमसभासामाजिक के.मुरलीधरन् वर्यः आध्यक्ष्यं निर्वक्ष्यति। पुरारेखाविभागमन्त्री कटन्नप्पल्लि रीमचन्द्रन् वर्यः प्रदर्शनम् उद्धाटयिष्यति। अस्मिन् समारोहे रामायणस्य कालिकी प्रसक्तिः इति विषये प्रोफ. वी. माधवन् पिल्ला वर्यस्य प्रभाषणमपि आयोजितम् वर्तते।"
https://navavani.org.in/wp/archives/7508,"प्रजातन्त्रे राजनैतिकाक्रमणानां स्थानं नास्ति, राष्ट्रपतिः।","तिरुवनन्तपुरम्- केरलेषु सम्पत्स्यमानान् राजनैतिकान् आक्रमणान् राष्ट्रपतिः रामनाथ कोविन्द् वर्यः शक्तया भाषया अपालपत्।
     सर्वेषु कार्येषु अग्रे सरत्सु केरलेषु एतादृशी हत्या सङ्घर्षश्च निर्भाग्यकरः इति स अवदत्। राजनैतिक कारणेन हत्या विकसनप्रवर्तनान् पश्चात् गमयति। अपि च एतादृशाः सम्भवाः दुष्कीर्तिकराश्च भवन्ति। केरल विधानसभायाः वज्रजयन्तीसमारोहस्य समापनरूपं प्रजातन्त्रस्य उत्सवः इति समारोहम् उद्घाटयन् भाषमाण आसीत् राष्ट्रपतिः।
     त्रिदिवसीयसन्दर्शनार्थं ह्यः सायाह्ने एव राष्ट्रपतिः तिरुवनन्तपुरं प्राप्तः।अद्य श्वश्च केरले विविधेषु कार्यक्रमेषु स भागं भजिष्यति।"
https://navavani.org.in/wp/archives/7493,द्रौपदि अम्मन् मन्दिरे दलिताः प्रवेष्टुमनुमताः। मासत्रयं यावत् समरं कृतवतां विजयः।,"पुतुच्चेरी- मासत्रयं यावत् शक्तं समरं कृत्वा विजयः सम्पादितः। पुतुच्चेरि द्रौपदि अम्मन् कोविल् इति मन्दिरे दलितविभागानां प्रवेशः अनुमतः। मण्डलभरणाधिकारिणः नेतृत्वे कृतायां चर्चायामेवायं निर्णयो जातः। पुतुच्चेरितः ३० किलोमीट्टर् दूरे भवति द्रौपदि अम्मन् कोविल्।
अस्मिन् मन्दिरे अर्चनार्थमागताम् दलितयुवतीं युवकाः प्रतिरुरुधुः। गते मेय् मासे एवेयं घटना जाता। अस्याः घटनायाः वीडियो चित्राणि सामाजिकमाध्यमेषु प्रचारिताऩि। अनेन महान् प्रक्षोभः समजायतः। अनन्तरं सम्पन्नस्य समरस्य विजयो जातः। इदानीं मन्दिरे सर्वेषां प्रवेशः वर्तते।"
https://navavani.org.in/wp/archives/7477,सर्वोच्चन्यायालये इदम्प्रथमतया न्यायाधिपेषु तिस्रः वनिताः।,"नवदिल्ली- मद्रास् उच्चन्यायालयस्य मुख्य़न्यायाधीशा इन्दिरा बानर्जी महाशया सर्वोच्चन्यायालये न्यायाधीशपदव्यां नियुक्ता। अनेन सर्वोच्चन्यायालये न्यायाधीशपदव्यां तिस्रः महिलाः इति विशेषता सञ्जाता। ६८ वर्षस्य इतिहासे प्रथमतया एव तिस्रः महिलाः न्यायाधीशत्वेनागताः। आर् भनुमती इन्दु मल्होत्रा चा अन्ये द्वे भवतः।
     इतः पर्यन्तं सप्त महिला एव न्यायाधीशत्वेन नियुक्ताः।प्रथमा ज. फात्तिमा बीबि(1989). अनन्तरं सुजाता मनोहर्, रुमा पाल्, ग्य़ान् मिश्रा, रञ्जना प्रकाश् देशायि, आर् भानुमती इन्दु मल्होत्रा च इतः पूर्वं नियुक्ताः। तथापि एकस्मिन् समये तिस्रः वनिताः नासन्।"
https://navavani.org.in/wp/archives/7464,अतिवृष्ट्या पीडितान् साक्षात्कर्तुं केन्द्रसङ्घस्य पर्यटनम् आगस्त् ७ तः ११ पर्यन्तम्।,"तिरुवनन्तपुरम्- राज्य वृष्टिप्रलयबाधितान् साक्षाद्द्रष्टुं केन्द्रसङ्घस्य पर्यटनम् आगस्त सप्तमदिनाङ्कात् एकादशदिनाङ्कपर्यन्तं भविता। केन्द्रीय गृहमन्त्रालयस्य सहयोगिसचिवस्य डोः ए.वी. धर्मरेड्डीवर्यस्य नेतृत्वे सप्ताङ्गसंघः केरलीयतीरदेशेषु संघद्वयं भूत्वा विविधेषु जनपदेषु पर्यटनं विधास्यति।
सप्तम्यं तिथौ सायं सप्तवादने केरलीय समाश्वासायोगेन सह मेलनं भविता। ततः दुरितबाधितप्रदेशेषु सन्दर्शनं विधास्यति।
प्रथमसङ्घः आलप्पुषा तिरुवनन्तपुरं पत्तनंतिट्टा जनपदेषु पर्यटनं करोति। द्वितीयसङ्घः एरणाकुलं तृशूर् कोषिक्कोट् जनपदेषु च पर्यटति। एकादशे दिनाङ्के संघः मुख्यमन्त्रिणा सह साक्षात्कारं विधास्यति।"
https://navavani.org.in/wp/archives/7459,"पालक्काट् नगरे अट्टत्रयः प्रासादः भग्नः, सप्त जनाः बहिरानीताः, रक्षाप्रवर्तनमनुवर्तते।","पालक्काट्- पालक्काट् नगरे अट्टत्रययुक्तः प्रासादः पतितः। प्रासादान्तर्भागे जनाः संलग्नाः इत्याशङ्क्यते। मध्याह्नसमये एव अपघातो जातः। बस् निस्थानसमीपस्थः सरोवरनामकः पुरातनः प्रासाद एव भग्नः अभवत्। अन्तर्भागे कति जनाः सन्तीति निर्णयो नास्ति। अन्तःसंलग्नेभ्यः सप्तजनाः बहिरानीताः। एते रुग्णालयं प्रवेशिताः।
मोबैल् आपणादिभिः युक्तं उपरिस्थम् अट्टद्वयमेव भग्नेन पतितम्। उूर्ध्वस्थे अट्टे आवासस्थानमप्यासीत्। प्रासादस्य पश्चाद्भागः एव भग्नः। अग्निरक्षादलं रक्षिदलं च रक्षाप्रवर्तने निरते। राष्ट्रिय दुरन्तन्वारणसेना अपि रक्षाप्रवर्तनं करोति।"
https://navavani.org.in/wp/archives/7444,अस्मिन् वर्षे एस्.एस्.एल्.सी. परीक्षा मार्च् अन्तिमे वारे प्रचालयितुं निर्णयः।,"तिरुवनन्तपुरम्- अस्मिन् वर्षे मार्च् अन्तिमे वारे एस्.एस्.एल्.सी. परीक्षां चालयितुं प्राथिमिको निर्णयः। यथावश्यम् अध्ययनदिनानि न लब्धानि इति कारणादेवायं निर्णयः। एप्रिल् १० तमे दिनाङ्के अवसीयमाने विधे एव परीक्षा स्यात्। अन्तिमनिर्णयार्थं श्वः सार्वजनीनशिक्षा-निदेशकस्य आध्यक्ष्ये अधिवेशनं भविता।
     अतिवर्षकारणात् बहूनि दिनानि यावत् विद्यालयानि पिहितानि आसन्। तदा कक्ष्याचालनं प्रतिहतमभवत्। अस्य परिहाररूपेणैव परीक्षाप्रारम्भतिॆथिं पुनर्निर्णीते। साधारणया रात्या मार्च् प्रथमे वारे एव परीक्षारम्भःस्यात्।"
https://navavani.org.in/wp/archives/7426,इटुक्की जलाशये जलसञ्चयः २३९५.३४ पादाः जाताः। आशङ्का नावश्यकीति जनपदप्रशासनम्।,"चेरुतोणी- इटुक्की सेतुबन्धे जलसञ्चयः २३९५.३४ अतीताः अस्य परमा संभरणशेषी २४०३ पादाः वर्तन्ते। सेतोः वृष्टिप्रदेशे घोरा वृष्टिर्नास्ति।
सोमवासरे रात्रौ नववादने एव कपिशजाग्रता सूचिता। यदा जलसञ्चयः २३९९ पादाः भवन्ति तदा रक्तजाग्रतां सूचयेत्।
जलसञ्चयः न वर्धते चेत् सोतोः पिधानं नोद्घाटयिष्यतीति केरल विद्युन्निगमः सूचयति स्म। परं कुजवासरे वृष्टिः अधिका जाता। तथापि आशङ्का नावश्यकीति जनपदप्रशासनस्य सूचना।"
https://navavani.org.in/wp/archives/7404,रामायणस्य इतिहासपरम् अन्वेषणमप्यावश्यकम्। डो.जे.प्रसाद्।,"पालक्काट्- रामायणस्य चरित्रपरमन्वेषणमपि कर्तव्यमिति कालटि संस्कृतविश्वविद्यालयस्य भूतपूर्वकुलपतिः डो.जे. प्रसाद् वर्यः न्यगादीत्। संस्कृतसंघस्याभिमुख्ये रामायणचिन्ताः इति विचारसत्रम् उद्घाटयन् भाषमाणः अासीत् सः। रामायणस्य नाम्नि केचन अनुवर्तमानाः कुचेष्टिताः प्रतिरोद्धव्याः। रामायणस्थानां मानविकमूल्यानाम् अनुसन्धानमेव संस्कृतसंघस्य लक्ष्यमस्ति। रामः इति पदं राजैतिकक्षेत्रे दुरुपदिष्टमस्ति इत्यपि स अवोचत्
मुण्टूर् सेतुमाधवन् वर्यस्य आध्यक्ष्ये वाल्मीकिरामायणस्य मानाः इति विषये डो.पी.वी.रामन्कुट्टी, रामायणं देशीयता च इति विषये डो. अनिल् चेलेम्प्रा च कक्ष्याम् अचालयताम्। डो. एं सत्यन्, के.एं प्रेमानन्दन् च भाषणमकुरुताम्।"
https://navavani.org.in/wp/archives/7354,शिक्षकशिल्पशाला सुसम्पन्ना।,"एरणाकुलम् – विद्यालयेषु संस्कृतपठनं शक्तं सफलं च विधातुं यानि प्रवर्तनानि अस्मिन्वर्षे समायोजनीयानीति विचिन्तनाय सामान्यविद्याभ्यासस्थेन संस्कृतविभागेन काचित् शिल्पशाला एरणाकुलस्थे  शैक्षिकभवने समायोजिता। २०१८ जूलाई मासस्य २७,२८ दीनाङ्कयोः समायोजिता राज्यस्तरीया द्वितीया शिल्पशालेयं  प्रथमदिने दशवादने संस्कृतविद्याभ्यासस्य विशिष्टाधिकारिण्या डो. टि.डी सुनीतिदेवीवर्यया समुद्घाटिता∫भवत्।
     काव्यास्वादनं, अव्ययस्वरूपं प्रयोगाः, उपसर्गाः, समस्यापूरणं, धातुगणाः चाधारीकृत्य समर्थाः चर्चाः, रचनाश्च तत्र सम्पन्नाः। उत्तरकेरलस्य विविधप्रान्तेभ्यः त्रिंशदधिकाः शिक्षकाः तत्र भागमभाजन्त। सार्वजनीनशिक्षा अतिरिक्तनिदेशिका (Additional director) श्रीमती जेस्सी जोसफ् शिल्पशालामेत्य आवश्यकं निर्देशमदात्। शिल्पशालायाम् आसूत्रितानि प्रवर्तनानि प्रवृत्तिपथमानेतुं शिक्षका सर्वे सुसज्जाः जाताः।
     प्रोफ. वि माधवन् पिल्ला, डो. नारायणन् नम्पूतिरिः, श्री एन्.के रामचन्द्रः, श्री विजयन् वि. पट्टाम्बि, डो. टि.डी सुनीतिदेवी च चर्चायै नेतृत्वमावहन्। एतत्सदृश्यः शिल्पशालाः शिक्षकान् पठनप्रवर्तनेषु समर्थान् कर्तुं अत्यन्तमुचिताः पौनपुन्येन समायोजनीयाश्चेति निरीक्षितम्।"
https://navavani.org.in/wp/archives/7363,कलालयबस् यानं उपत्यकायां पतितम् ३३ यात्रिकाः मृताः ८०० पादमितं अधोभागे पतितात् यानात् एकः एव रक्षां प्राप।,"मुम्बै- महाराष्ट्रा राज्ये दपोली कार्षिकविश्वविद्यालयात् महाबलेश्वरं प्रस्थितः ३४ छात्रान्तर्भूतः संघः राय्गड् अम्पनाली पर्वतपथि अपघाते पतितः।
बस्यानं स्रस्तनियन्त्रणं भूत्वा ८०० पादम् अधोभागे पतितम्। यात्रिकेषु ३३ जनाः मृताः एकः रक्षां प्राप। अपघातस्य कारणं न व्यक्तमिति रक्षिदलमवदत्। महाबलेश्वरपर्वतसानुषु विनोदयात्रार्थं गत आसीत् संघः।"
https://navavani.org.in/wp/archives/7346,"इटुक्की सेतुबन्धः, जलसञ्चयः २३९३.६ पादाः। कपिशजाग्रतायै पादद्वयमात्रम्।","इटुक्की- वर्षापातस्य ईषत्शमनमस्ति चेदपि जनानाम् आशङ्कां प्रवर्धयन् इटुक्की सेतुबन्धे जलसञ्चयः ऊर्ध्वं गच्छति।सागरोपरितलात् २३९३ पादाः एव अधुना जलसञ्चयस्य परिमाणम्।
मुल्लप्पेरियार् सेतुबन्धे अपि जलौघः प्रर्वर्धते।१३५.९ पादाः एव तत्र जलमानम्। जलसञ्चये ऊर्ध्वं गच्छति सति जनपदाधिकारी सेवकानाम् आकस्मिकाधिवेशनम् आयोजितवान्। इटुक्की जलसञ्चयः सप्तपादो/पि अधिगच्छति चेत् चेरुतोणी सेतोः पिधानमुद्घाटयिष्यति इति सूचना।"
https://navavani.org.in/wp/archives/7339,हनान् विरुध्य प्रचारणं- रक्षिपुरुषैः अन्वेषणमारब्धम्।,तिरुवनन्तपुरम्-पठनार्थं परिवारपोषणार्थं च धनं सम्पादयितुं कोच्ची नगरे मत्स्यविपणनकर्मणि निरतां हनान् इति युवतिं प्रति समाजमाध्यमेषु अवमतिरूपं प्रचारणं कृतवतः जनान् अपराधव्यवहारे योजयतीति आरक्षकसंघः अवदत्। समाजमाध्यमेषु तां निन्दितान् सर्वान् विरुध्य शनिवासरे एव प्रथमसूचनावेदनं पञजीकरिष्यति। सैबर् अन्वेषणसंघस्यैव अन्वेषणस्य दायित्वमस्ति। मुख्यमन्त्रिणः कार्यालयादेव एषा सूचना दत्ता। अपि च तस्याः सुरक्षायै सर्वा अपि व्यवस्था करणीया इति मुख्यमन्त्रिणः कार्यालयः एरणाकुलं जनपदाधिकारिणम् निरदिशत्।
https://navavani.org.in/wp/archives/7332,पश्चिमबंगाल् राज्यस्य नाम इतःपरं बग्ला इति ।,"कोल्कत्ता- पश्चिमबंगाल् राज्यस्य नामपरिवर्तनार्थं स्वीकृतः निर्णयः राज्यविधानसभया अनुमतः। बंग्ला इति भवेत् नूतनं नाम। नामपरिवर्तनं प्राबल्ये भवितुं केन्द्र गृहमन्त्रालयस्य अनुमतिः अावश्यकी।
त्रिषु भाषासु नामपरिवर्तनमेव केन्द्रसर्वकारैः सूचितमासीत्। आङ्गले बंगाल् इत्येव, बंगाली भाषायां बंग्ला इति, हिन्दी भाषायां च बंगाल् इत्येवं केन्द्रसर्वकारस्य अभिमतं विरुध्य विधानसभायां बंग्ला इत्येव नाम स्वीकर्तुं निर्णयः अभवत्।"
https://navavani.org.in/wp/archives/7325,संस्कृतसङ्धस्याभिमुख्ये रामायणसंवादः।,"तृशूर्- रामायणं भारतीयानाम् आत्माभिमानरूपं काव्यं भवति।
यावत्स्थास्यन्ति गिरयः सरितश्च महीतले।
तावद्रामायणकथा लोकेषु प्रचरिष्यति।। इति वाल्मीकिकवेः प्रतिज्ञा कवेः वचनेनैव वयं जानीमः। सहजस्नेहस्य मानविकतायाः च प्रस्रवः एव वाल्मीकिरामायणम्। अत एव रामायणमिव मानवमनांसि एतावन्तं मथितं रचनान्तरं नास्ति। क्रौञ्चद्वन्द्ववियोगोक्तः शोकः एव श्लोकरूपेणागतः। तदेव रामायणम्। रामकथायाः प्रशस्तिः अन्तरार्थं च केवलं भारते एव नैव तिष्ठति। भाषायाः प्रादेशिकतायाःच उपरि सर्वान् मानवान् प्रति प्रसार्यमाणं जीवितवीक्षणमेव रामायणम्। तुलसीदास- कम्प-एषुत्तच्छप्रभृतयः विभिन्नभाषाभ्यः आविष्कृता एषा कथा सर्वेषां मातृका भवति।
केरलसंस्कृतसंघस्य आभिमुख्ये २०१८ जूलै २८ दिनाङ्के शनिवासरे तृशूर् ब्रह्मस्वं मठं प्रासादे श्रीचन्द्र हाल् मध्ये रामायणस्य सन्देशः इति विषये संवादः आयोजितः। संवादस्य उद्घाटनं केरल शिक्षामन्त्री प्रोफ. सी. रवीन्द्रनाथवर्यः निर्वक्ष्यति। केरलकलामण्डलं कल्पितसर्वकलाशालायाः रजिस्ट्रार् डो.के.के. सुन्दरेशः अध्यक्षो भविता। केरल साहित्य अक्कादमी कार्यदर्शी डो. के.पी. मोहन् वर्यः संवादविषयमधिकृत्य मुख्यभाषणं करिष्यति। कविता मोहन् कृतज्ञतां च व्याहरिष्यति।"
https://navavani.org.in/wp/archives/7319,संस्कृतसङ्धस्याभिमुख्ये रामायणसंवादः।,"तृशूर्- रामायणं भारतीयानाम् आत्माभिमानरूपं काव्यं भवति।
यावत्स्थास्यन्ति गिरयः सरितश्च महीतले।
तावद्रामायणकथा लोकेषु प्रचरिष्यति।। इति वाल्मीकिकवेः प्रतिज्ञा कवेः वचनेनैव वयं जानीमः। सहजस्नेहस्य मानविकतायाः च प्रस्रवः एव वाल्मीकिरामायणम्। अत एव रामायणमिव मानवमनांसि एतावन्तं मथितं रचनान्तरं नास्ति। क्रौञ्चद्वन्द्ववियोगोक्तः शोकः एव श्लोकरूपेणागतः। तदेव रामायणम्। रामकथायाः प्रशस्तिः अन्तरार्थं च केवलं भारते एव नैव तिष्ठति। भाषायाः प्रादेशिकतायाःच उपरि सर्वान् मानवान् प्रति प्रसार्यमाणं जीवितवीक्षणमेव रामायणम्। तुलसीदास- कम्प-एषुत्तच्छप्रभृतयः विभिन्नभाषाभ्यः आविष्कृता एषा कथा सर्वेषां मातृका भवति।
केरलसंस्कृतसंघस्य आभिमुख्ये २०१८ जूलै २८ दिनाङ्के शनिवासरे तृशूर् ब्रह्मस्वं मठं प्रासादे श्रीचन्द्र हाल् मध्ये रामायणस्य सन्देशः इति विषये संवादः आयोजितः। संवादस्य उद्घाटनं केरल शिक्षामन्त्री प्रोफ. सी. रवीन्द्रनाथवर्यः निर्वक्ष्यति। केरलकलामण्डलं कल्पितसर्वकलाशालायाः आक्षपटलिकः डो.के.के. सुन्दरेशः अध्यक्षो भविता। केरल साहित्य अक्कादमी कार्यदर्शी डो. के.पी. मोहन् वर्यः संवादविषयमधिकृत्य मुख्यभाषणं करिष्यति। कविता मोहन् कृतज्ञतां च व्याहरिष्यति।"
https://navavani.org.in/wp/archives/7316,चिन्ता रवीन्द्रन् स्मारकः पुरस्कारः सुनिल् पी. इलयिटं वर्याय।,"तृशूर्- प्रथमः चिन्ता रवीन्द्रन् स्मारकः पुरस्कारः सुनिल् पी.इलयिटं वर्याय समर्पयति। लेखनद्वारा प्रभाषणद्वारा च केरलानां सर्गात्मक-बौद्धिकमण्डलेषु प्रवर्तमानं प्रगत्यात्मकं हस्तक्षेपं परिगणय्यैव पुरस्काराय एनं वर्यं पर्यगणयदिति चिन्तारवीन्द्रन् प्रतिष्ठानस्य अध्यक्षः शशिकुमारः अवदत्।
५०००० रूप्यकाणि प्रशस्तिपत्रं फलकं च पुरस्कारे अन्तर्भवन्ति। आगस्त् ४ दिनाङ्के तृशूर् नगरे समपद्यमाने अधिवेशने जवहर्लाल् नेह्रू विश्वविद्यालयस्य प्राध्यापिका डो. निवेदिता मेनोन् वर्या पुरस्कारं तस्मै प्रदास्यति।"
https://navavani.org.in/wp/archives/7313,केरलराज्ये विद्यालयेषु दूरदर्शनयन्त्राणि सम्भृतप्रणाली छायाग्राहिकां च स्थापयिष्यति।,मलप्पुरम्- राज्यस्थेषु सर्वकारीय-निजीयविद्यालयेषु ४०८३ कक्ष्याप्रकोष्ठान् अतितान्त्रिकरूपेण परिवर्तनमकरोत्। ततः पश्चात् सम्पूर्णेषु सर्वकारीय-निजीयविद्यालयेषु सम्भृतप्रणालीछायाग्राहिकां तथा दूरदर्शनयन्त्राणि च स्थापयिष्यति। एतदर्थं कैट्(KITE) इति संस्थानं धुरामावहति। कैट् संस्थानस्य जनपदस्थानीयाः संयोजकाः विद्यालयानां पश्चात्तलसौविध्यमधिकृत्य सर्वकारम् आवेदयिष्यन्ति। एतदतिरिच्य अतितान्त्रिकरूपेण परिवर्तनं कर्तुमशक्तरूपाणा कक्ष्याप्रकोष्ठानां कृते अतितान्त्रिकोपकरणानि एककरूपेण दास्यति। कैट् संस्थानस्य आवेदनानुसारमेव एष निर्णयः अभवत्।
https://navavani.org.in/wp/archives/7287,"अस्मिन् शतके बृहत्तमं चन्द्रग्रहणं शुक्रवासरे, सकुतुकं प्रतिपालयन्ति जनाः।","नवदिल्ली- शतकस्य बृहत्तमं चन्द्रग्रहणं प्रतिपाल्य तिष्ठन्ति आविश्वं  कुतुकिनो जनाः। आगामिनि शुक्रवासरे एव विश्वे सर्वत्र दर्शनक्षमं चन्द्रग्रहणं सम्भवति। होराद्वयं यावत् चन्द्रः ग्रस्तावस्थायां भविता।
     सूर्यचन्द्रयोर्मध्ये भूगोलस्य परिक्रमणसमये चन्द्रमण्डलम् अरुणकिरणपरिभूषितं द्रष्टुं शक्यते। अस्य प्रतिभासस्य ब्लड् मूण्(रक्त चन्द्रमा) इति नामास्ति।
     १०३ निमेषपर्यन्तं पूर्णं ग्रहणमेव प्रतिपालयति। इतः पर्यन्तमतीतेषु ग्रहणेषु समयदैर्घ्ये केवलं ४ निमेषस्य न्यूनता एवास्ति अस्य ग्रहणस्य। शुक्रवासरे रात्रौ ८.३० तः १०.१३ पर्यन्तमेव ग्रहणसमयः ८.५० वादने ब्लड् मूण् प्रतिभासं द्रष्टुं शक्यते।"
https://navavani.org.in/wp/archives/7264,साहित्यकारस्य एस्.हरीष् वर्यस्य नेवल् मीशा मातृभूमिसाप्ताहिकपत्रिकायाः अपासरत्।,"षिक्कोट्- कैरलीनोवल् कारस्य हरीष् वर्यस्य मीशाख्यं नूतनं नोवल् मातृभूमीति साप्ताहिक्याः अपवारितम्। एस्. हरीष् वर्यः केरल-साहित्य-अक्कादम्याः पुरस्कारजेता भवति।
नोवलस्थयोः द्वयो कथापात्रयोः मिथः सम्भाषणावसरे सूचितस्य सम्भाषणस्य भागः केनचन संघेन समाजमाध्यमद्वारा प्रचारितः आसीत्। तत्सम्भाषणं मन्दिरविश्वासिनां विरुद्धतया अस्ति इति केचन संघा अारोपणम् अकुर्वन्।
अर्धशतकात् पूर्वस्य केरलीयजातिजीवनस्य दलित्पश्चात्तलरूपः आविष्कार एव नोवले अस्ति।"
https://navavani.org.in/wp/archives/7256,छात्रारक्षकशिशिक्षुः (Student Police Cadet)पद्धतिः राष्ट्रियतले अपि।,"कोच्ची- राज्ये विजयकररूपेण प्रचाल्यमाना छात्रारक्षकशिशिक्षुपद्धतिः राष्ट्रियतलेपि आयोजयितुं निर्णयः। शनिवासरे हरियाणायां गुर्गावे आयोज्यमाने अधिवेशने केन्द्रिय गृहमन्त्री एतत्सम्बन्धि प्रख्यापनं विधास्यति। अनेन भारते सर्वेषु राज्येषु केन्द्रशासित-प्रदेशेषु च एस्.पी.सी. प्रवर्तनं भविता।
     केरलम् आदर्शत्वेन स्वीकृत्य हरियाणा, कर्णाटक, राजस्थान् प्रभृतीनि राज्यानि अपि एनां पद्धतिम् आविरकुर्वन्। प्रख्यापनमिदं साक्षात्कर्तुं केरलदेशात् आरक्षकदलस्य उन्नताधिकारिणः कर्मकराः शिॆक्षकाः छात्राश्चाहत्य २६अङ्गसङ्घः गुर्गाव् देशं प्राप्स्यति।
     छात्रेषु अनुशासनं व्यक्तित्वविकासं च द्रढयितुं क्रियात्मकमनोभावं स्वास्थ्यशीलानि च संवर्धयितुं  केरलेषु इयं पद्धतिः आविष्कृता। अस्मिन् निर्णये मुख्यमन्त्री स्वपरितोषं प्रकटितवान्।"
https://navavani.org.in/wp/archives/7219,प्राथमिकमात्रविद्यालयेष्वपि संस्कृतपठनं प्रारम्भणीयम्।- बालाधिकार आयोगः।,"प्राथमिकमात्रविद्यालयेषु संस्कृतपठनं समारम्भणीयमिति बालाधिकार आयोगस्य निदेशः। तृतीयकक्ष्याछात्रा कोल्लं एषुकोण् अजित्भवने पी.जी. अजित्प्रसादस्य पुत्री समीक्षा एव आयोगमुपगम्य आवेदनमदात्। तमावेदनं परिगणय्य बालाधिकारायोगः एवम् आदेशमदात्।
२०१२ तमे वर्षे केरलसर्वकारः प्रथमकक्ष्यातः संस्कृतपठनाय अनुदेशमदात्। परन्तु माध्यमिकस्तरेण युक्ते प्राधमिकस्तरे एव तदारब्धुम् अनुमतिं लेॆभे। अायोगस्य निदेशानुसारं प्राथमिकमात्रेषु विद्यालयेष्वपि संस्कृतपठनं सुगमं भविष्यतीति प्रतीक्षते। पाठपुस्तकम् आध्यापनपुस्तकं, प्रश्नपत्राणि शिक्षकप्रशिक्षणं, छात्रवृत्तिः इत्यादीनि प्रचलन्ति परन्तु तस्तिकानिर्णयं अध्यापकनियुक्तिश्च न भवति। केषुचित् विद्यालयेषु प्रथमकक्ष्यातः दशमकक्ष्यापर्यन्तं एक एवाध्यापकः पाठयन्ति।
समीक्षा"
https://navavani.org.in/wp/archives/7214,शबरिमलायां स्त्रीणां प्रवेशनिरोधः संविधानविरुद्धमेवेति सर्वोच्चन्यायालयः।,"आर्तवकारणात् १०-५० वयोयुक्ताः स्त्रियः शबरिमलाप्रवेशात् विरुध्यते इति एकपक्षीयः मनोभाव एवेति सर्वोच्चन्यायालयः चिन्तितः। स्त्रीणाम् एवं वयःपरिधिः कैः निर्णिता इति न्यायालयः अपृच्छत्।
शबरिमलायां स्त्रीणां प्रवेशार्थम् अनुकूलमनोभाव एव केरलसर्वकारेण न्यायालये स्वीकृता। आराधनाविषये स्त्रीणां पुरुषाणां च अधिकारः तुल्य एव। अतः प्रवेशनिरोधः संविधानविरुद्ध एवेति न्यायालयः असूचयत्।"
https://navavani.org.in/wp/archives/7208,धर्माः कर्मस्रष्टारः न सन्ति। शास्त्रमेव भविष्यं रूपवत्करोति।- साम् पित्रोडा।,"गान्धीनगर्- धर्माः कर्मावसरान् न सृजन्ति इति प्रसिद्धः टेलिकों तन्त्रज्ञः सं पित्रोडावर्यः अवदत्। शास्त्र एव कर्मावसरान् सृजति। कर्मावसरं प्रति कश्चन वदति चेत् तस्य राजनैतिकमानमप्यस्ति। तेषु अधिकमलङ्काराः अल्पं याथार्थ्यं च भवतिति स अवदत्। गान्धिनगरे कर्णावति विश्वविद्यालये छात्रान् अभिसम्बोधयन् भाषमाण आसीत् स।
राष्ट्रे प्रवर्तमानाः संवादाः मन्दिरं धर्मः देवः जाति इत्यादीनि अधिकृत्यैव भवन्ति। तत् विषमकर एव। मन्दिराणि कर्म न ददति, शास्त्रमेव भविष्यं रूपवत्करोति इति स अवदत्।"
https://navavani.org.in/wp/archives/7195,भारतस्य दीर्घदूरप्रक्षेपास्त्रं ब्रह्मोस् नामकं सविजयं परीक्षितम्।,"भुवनेश्वर्- भारतस्य दीर्घदुरप्रक्षेपास्त्रस्य ब्रह्मोसाख्यस्य परीक्षणं विजयकरमभवत्। विश्वस्यातिवेगयुक्तं सूपर् सोणिक् क्रूयिस् मिसैल् इति पदव्या साकम् ओडिषायाम् एव परीक्षणं जातम्।
     बालसोर् मण्डले आसीत् परीक्षणम्। परीक्षणं विजयकरमासीदिति प्रतिरोधमन्त्री निर्मला सीतारामन् वर्या ट्वीट्टर् मध्य़े अलिखत्। प्रातः १०.३० वादने एव प्रक्षेपास्त्रं प्रेषितम्।
     केन्द्र प्रतिरोधमन्त्रालयस्य अनुसन्धानविभागः डी.आर्.डी.ओ संस्था तथा मोस्को नगरे प्रवर्तमाना एन्.पी.ओ.एम्. संस्था च संयुक्ततया प्रक्षेपास्त्रं निरमाताम्। एकस्मिन्नेव समये विभिन्ने द्वे आक्रमणे विधातुं समर्थं भवतीदं प्रक्षेपास्त्रम्।"
https://navavani.org.in/wp/archives/7191,सर्वकारीय विद्यालयेषु ४०००० कक्ष्याप्रकोष्ठान् आधुनिकविनिमयोपकरणैः सम्पुष्टान् अकरोत्।,"तिरुवनन्तपुरम्- शिक्षारङ्गस्य केरलमातृकायाः नूतनेन दिशाबोधेन सह सर्वकारः पुरो गच्छति। छात्रान् सामान्यविद्यालयं प्रति आकृष्य शिक्षामण्डलस्थं वाणिज्यवत्करणम् प्रतिरोद्धुं यतते सर्वकारः। अस्य भागत्वेन राज्यस्थेषु सामान्यविद्यालयेषु ४००८३ कक्ष्याप्रकोष्ठाः पूर्णतया अतिसाङ्केतिक रूपेण परिणताः। एषाम् आवश्यानुसृतानाम् उपकरणानाम् वितरणं पूर्णमभवत्। कैट् इति सूचनासाङ्केतिकविद्या संस्थायाः एवास्य दायित्वमस्ति।
सर्वकारीय-निजीयमेखलासु ३६७६ विद्यालेषु सर्वे कक्ष्याप्रकोष्ठाः अतिसाङ्केतिकरूपेण परिवर्तिताः। सामान्य विद्यालयानां परिरक्षणार्थमेवायमुद्यमः।"
https://navavani.org.in/wp/archives/7157,केरल-संस्कृताध्यापक फेडरेषन् वनितासंगमः।,"कालटी- केरलसंस्कृताध्यापक फेटरेषन् इति शिक्षकसंघस्य नेतृत्वे वनितासंगमः कालटि ब्रह्मानन्दोदयं उच्चतरविद्यालये आरब्ध‌ः। केरल वनिता आयोगस्य अध्यक्षा एं.सी. जोसफैन् वर्या संगमस्य उद्घाटनमकरोत्। फेटरेशन् राज्यस्तरीयाध्यक्षः पी.एन् मधुसूदनः संवेशने अध्यक्षः आसीत्। विधानसभा सदस्यः रोजी.एं.जोण्, कालटी संस्कृतविश्वविद्यालयस्य प्रान्तीयाधिकारी के.वी. अजित्कुमार्, कालटि श्रीरामकृष्ण अद्वैताश्रमाध्यक्षः स्वामी श्रीविद्यानन्दः पञ्चायत् सदस्याः मुख्यायेजिका पी. रती प्रभृतयः अभाषन्त। वनिता प्रबलीकरणस्य कालिकी प्रसक्तिः इति विषये विचारसत्रमपि आयोजितम्। विवेकानन्दविचारवेदि निदेशिका एं लक्ष्मीकुमारी विषयावतरणं विधास्यन् अभाषत।
दृश्यानि।"
https://navavani.org.in/wp/archives/7146,केरल-शिक्षा-आनुदेशे संशोधनम् उच्चन्यायालयेन अङ्गीकृतम्।,कोच्ची- राज्यस्थेषु निजीयविद्यालयेषु रिक्तस्थाने संरक्षिताध्यापकानां नियोगमधिकृत्य केरल-शिक्षा अनुदेशे आनीतं संशोधनं उत्चन्यायालयेन अङ्गीकृतम्। १९७९ मेय २२ तः पश्चात् नूतने अथवा स्तरोन्नमिते च विद्यालये भविष्ये आगम्यमानायां रिक्ततायां शिक्षककोशादेव नियुक्तिः भवेत्. १९७९ तः पूर्वं स्थापिते विद्यालये द्वयोः रिक्तस्थानयोः एकस्मिन् अध्यापकनियुक्तये विद्यालयप्रबन्धकस्य अधिकारः अस्ति। द्वितीये शिक्षककोशात् नियुक्तिः भवेत् इति व्यवस्था एव न्यायालयेन अङ्गीकृता। सममेव २०१६-१७ अध्ययनवर्षे पूर्वस्य वर्षस्य कर्मकरगणव्यवस्था पालनीया इत्यादेशस्य स्थायित्वं नास्तीकि न्ययालयः व्यक्तमकरोत्। संशोधनं विरुध्य विद्यालयप्रबन्धकानाम् आवेदनस्य परिगणनासमये एव उच्तन्यायालयस्य अयमभिप्रायः।
https://navavani.org.in/wp/archives/7134,समाजमाध्यमनियन्त्रणं. राष्ट्रं भरणकूटनिरीक्षणयुक्तं भविष्यतीति सर्वोच्चन्यायालयः/,"नवदिल्ली- पौराणां समाजमाध्यमेषु प्रवृत्तिं नियन्त्रयितुं सर्वकारस्य सन्नाहे सर्वोच्चन्यायालयात् रूक्षं विमर्शनम्। एवं समाजमाध्यमेषु व्यक्तेः प्रवृत्तिं निरीक्षितुमुत्सहते चेत् सर्वकारः भरणकूटनिरीक्षणयुक्तं राष्ट्रं भविता इति न्यायालयः आभिप्रैति स्म।
     समाजमाध्यमानां नियन्त्रणार्थं मण्डलस्तरे समाजमाध्यम-विनिमयकोशं स्थापयितुं सर्वकारस्य निर्णयं विरुध्य तृणमूल् काण्ग्रेस् दलसदस्येन महुव मोय्त्र वर्येण समर्पितं सामान्यतात्पर्यावेदनं परिगणयन्नेव न्यायालयः एवमवदत्।
     मुख्यन्यायाधीशस्य दीपक् मश्रा वर्यस्य आध्यक्ष्ये त्रयाङगप्राड्विवाकसंघ एव निर्णयममुं स्वीचकार।"
https://navavani.org.in/wp/archives/7105,"सैन्ये सेवितुमवकाशः न प्राप्तः, युवा फेस्बुक् सततदृश्यं कुर्वन् आत्माहूतिं कृतवान्।","आग्रा- फेस्बुक् सततदृश्यद्वारा सुहृदः साक्षात्कृत्य युवा आत्मानं जुहाव। निरोद्धुं सुहृदः कृतप्रयत्ना अपि अयं मृतिमवाप। उत्तरप्रदेशराज्ये आग्रादेशस्थः मुन्नकुमार एव सततदृश्यं कुर्वन् मृतः अभवत्।
     सैन्ये सेवितुमवकाश न लब्ध इत्यतः कानिचिद्दिनानि यावत् स दुःखित आसीत्। १७ वयसः आरभ्य स प्रवेश परीक्षां लिखति स्म। तथापि तस्य अभिलाष‌ः न सफलीकृतः। वयः परिधिरवसिता इत्यतः इतः परं परीक्षा लेखनमसाध्यं च भवति। अतः आत्महत्यां करोति इति टिप्पणीकृत्य एव स आत्मानमहनत्।
     कुजवासरे रात्रौ सर्वेषां निद्रासमये स एवं कृतवान्। पितरौ क्षम्येताम् इति तेन लिखिता टिप्पणिः रक्षिदलैः प्राप्ता। प्रकरणेस्मिन् रक्षिदलान्वेषणमारब्धम्।"
https://navavani.org.in/wp/archives/7098,"भाषासमस्या परिहृता, राज्यसभायां २२ भाषाः सदस्यानां व्यवहाराय अङ्गीकृताः।","नवदिल्ली-  हिन्द्याम् आङ्गले वा अप्रवीणानां सदस्यानां समाश्वासः। इतः परं सभासु तेषां व्यवहारार्थं २२ भाषाः अङ्गीकृताः।
     नूतननिर्णयानुसारं संविधानस्य अष्टमे अनुच्छेदे अन्तर्भूतासु २२ भाषासु स्वेच्छानुसारं स्वकीयया भाषया व्यवहर्तुं सदस्याः प्रभवन्ति। आगामिनि वर्षाकालाधिवेशने निर्णयो/यं प्रावर्तिको भविता। राज्यसभाध्यक्षः वेङ्कय्य नाय्डुवर्यः निर्णयमिमम् उदधोषयत्। मातृभाषया भाषते चेत् स्वकीयमभिप्रायं व्यक्ततया प्रकटयितुं सदस्याः प्रभवन्ति इति उपराष्ट्रपतिरवोचत्।
    हिन्दी,  आङ्गलं, आसामिस्,  बंगाली, गुजराती, कन्नटा, मलयालम्, मराठी, ओडिया, पञ्चाबी, तमिल्, तेलुगु, उर्दू,  गोडा, मैथिली, मणिप्पूरी, नेपाली, डोग्री, काश्मीरी, कोङ्कणी, सन्ताली, सिन्धी इत्येताभ्यः भाषाभ्यः इतः परं राज्यसभायां व्यवहारो भविता।"
https://navavani.org.in/wp/archives/7089,ताय्लण्ट् गुहायां रक्षाप्रवर्तनस्य तृतीयघट्टं दौत्यं समारभत। रक्षां प्राप्तानाम् अर्भकाणां स्वास्थ्यावस्था तृप्ता।,"बाङ्कोक्- ताय् गुहायामन्तर्भूतेषु शिष्टानां बालकानां रक्षणार्थं तृतीयघट्टं दौत्यं समारभत। चत्वारो बालकाः एकः शिक्षकश्च इतः परमपि रक्षितव्याः सन्ति। एते पञ्च अपि अद्यैव रक्षितुं शक्यते इति चिन्तायामेव दौत्यसङ्घः। रक्षितानां बालकानां स्वास्थ्यावस्था तृप्ता एवेति अधिकृताः असूचयन्।
गुहायां स्थितौ दौ जनौ अधुना तृतीयकक्ष्यायां प्रापितौ इत्यावेदनम्। एतौ सपत्येव बहिरानेतुं शक्यते इति प्रतीक्षते।
गुहामुखात् ७०० मीट्टर् अन्तर्भागे रक्षाप्रवर्तकैः एका युद्धकक्षा सज्जीकृताः। प्राणवायुनालिकाः तरणवसनानि भोजनानि औषधानि च इत एव बालकेभ्य प्रापयति। तृतीयकक्षा सुरक्षितस्थानं भवति। दिनद्वयं यावत् वृष्टिर्नास्तीत्यतः रक्षाप्रवर्तनानि सुकराणि जातानि। वातावरणस्य प्रातिकूल्यं आशङ्कामुत्पादयति। तथापि शिष्टान् जनान् रक्षितुं शक्यते इति प्रवर्तकानां विश्वासः। जलसञ्चयं निष्कासयितुं संविधानानि शक्तानि कृतानि।"
https://navavani.org.in/wp/archives/7080,"२०१४ आरभ्य राष्ट्रं कुमार्गे चलति, भारतस्य पश्चाद्गतिः रोद्धव्या।- अमर्त्या सेन्।","नवदिल्ली- २०१४तः राष्ट्रं दुष्टे पथि चरति। अनेन दक्षिणेष्यायाः दुष्टतमेषु राष्ट्रेषु द्वितीयस्थानमस्ति भारतस्य इति प्रसिद्धः आर्थिकशास्त्रज्ञः अमर्त्या सेन् वर्यः अभिप्रैति। अमर्त्या सेन् तथा षाङ् देस्से च संयुक्ततया लिखितस्य “भारतं तस्य वैरुध्यता च “(India and its contridictions)इति ग्रन्थस्य चर्चायामेव नोबल्पुरस्कारजेता अमर्त्या सेन् स्वकीयमभिप्रायं प्राकटयत्।
       कार्याणि दुष्टरीत्या एव चलति। पूर्वस्मिन् काले केवलं स्वास्थ्य-शिक्षारङ्गयोः पर्याप्तां परिगणनां सर्वकाराः न ददुः। परन्तु २०१४तः पूर्णतया अनुचिते दिशि एव भारतस्य गतिऱस्ति।
          २० वर्षेभ्यः पूर्वं दक्षिणेष्यायाः षट्सु राष्ट्रेषु भारतं द्वितीयमासीत्। परन्तु अद्य पाकिस्तानस्यापि पश्चात् अतितरां दुष्टामवस्थामन्ववाप।
    विश्वे द्रुतं प्रवर्धमाना आर्थिकव्यवस्था एव भारतस्यास्ति। तथापि भारतस्य पश्चाद्गमनं प्रति तस्य वैरुध्यमेव स सूचयति स्म। जातिव्यवस्था असमत्वं दलितसमस्याः इत्येतेषु विषयेषु सर्वकारः पराङ्मुखो भवति। विपक्षाणामैक्यम् अनिवार्यमेव, तत्तु व्यक्तीनां मिथः युद्धरूपेण न द्रष्टव्य इत्यपि अमर्त्या सेन् अब्रवीत्।"
https://navavani.org.in/wp/archives/7066,छात्रान् सहचरान् कुर्वता विद्यया सह भगवान् त्रिशिवपुरे।,"तृप्रयार्- कस्यचन तन्तुवायस्य पुत्रः एकस्यः परम्परायाः जीवनवयने प्रशिक्षणं करोति। तमिल् नाटु तिरुवल्लूर् जनपदे वेलिगरं सर्वकारीय उच्चविद्यालये आङ्गलभाषाध्यापकः गोविन्द भगवान् एटमुट्टं श्रीनारायणमण्डपे शतमितां छात्राणाम् आत्मविश्वासं द्रढयितुम् आगतवान्।
समीपकाले कस्यचन अध्यापकस्य विद्यालयपरिवर्तनं राष्ट्रियश्रद्धामाचकर्ष। स अध्यापकः भवति श्री गोविन्द भगवान्। आलिङ्गनेन आक्रन्दनेन च साकं वेलिगर विद्यालयस्थाः छात्राः भगवान् वर्यं प्रतिरुरुधुः। रक्षाकर्तारः अपि छात्रैः साकमतिष्ठन्। कुतः अस्मिन्नध्यापके छात्राः एवं स्निह्यन्ति इति द्विहोरावधिकेन समयेन अवागच्छन्।
छात्राः विद्यालयं शिक्षकान् च सुहृत् रूपेण पश्यन्तु इति भगवान् छात्रानबोधयत्। अध्यापकाः अपि तथा एव भवेयु‌ः। न केवलं पाठपुस्तकस्थान् पाठान् अपि तु छात्राणां समग्रासु मेखलासु अध्यापकाः यथार्थगुरवः भवेयुः। प्रश्नानां प्रतिवचनं हर्षारवेण सह छात्राः अङ्गीकृतवन्तः। विद्यालये कनिष्ठः अध्यापकः भवति भगवान्। तथापि छात्राः सहप्रवर्तकाः रक्षाकर्तारश्च तं स्नेहेन परिगणयन्ति।"
https://navavani.org.in/wp/archives/7054,निपा विषाणुप्रतिरोधः केरलस्य विश्वस्तरीयः समादरः।,"बाल्टिमोर्- केरलमुख्यमन्त्रिणं पिणरायिविजयवर्यम् अमेरिक्कायां बाल्टिमोरस्थः मानवविषाणुपठनसंस्था (Institute of Human Virology) बह्वमन्यत। निपा विषाणुबाधायाः प्रतिरोधार्थं केरलसर्वकारस्य फलप्रदम् उद्यमं पुरस्कृत्यैव एष समादरः। ऐ.एच्.वी. संस्थायाः स्थापकः तथा वैद्यशास्त्रगवेषकः डो. रोबर्ट गेलो मुख्यमन्त्रिणे उपहारं समार्पयत्। एय्ड्स् रोगस्य कारणभूतस्य एच.ऐ.वी. विषाणोः प्रवर्तनम् अनावृते शास्त्रसंघे प्रमुखो भवति डो. गेलो। स्वास्थ्यमन्त्री के.के. शैलजावर्यापि कार्यक्रमे भागमभजत।
     स्वास्थ्यरङगे केरलेन अन्ताराष्ट्रतले लभ्यमानः उन्नता बहुमतिरेवेयम्। १९९६ तमे वर्षे स्थापिता संस्था इदं प्रथमतया कंचन सामाजिकं बहुमनुते। निपा प्रतिरोधार्थं केरलसर्वकारेण स्वीकृतम् बहुमुखम् उद्यमं विशकलय्य एव ऐ.एच्.वी. संस्था मुख्यमन्त्रिणम् आमन्त्रयितुं निरणयत्। विश्वप्रशस्तानां शास्त्रज्ञानां प्रवर्तनकेन्द्रं भवति मानव विषाणुपठनसंस्था।"
https://navavani.org.in/wp/archives/7039,आराधनालयमधिकृत्य आक्षेपे विश्वासिनः जनपदप्राड्विवाकमम् उपगच्छेयुः – सर्वोच्चन्यायालयः।,"नवदिल्ली- आराधनालयेषु दुराचारः अवमाननं प्रभृतिषु आक्षेपेषु जनपदप्राड्विवाकम् उपगन्तुं भक्तानाम् अधिकारः अस्तीति सर्वोच्चन्यायालयः। धर्मः को/पि भवतु, तत्र आराधनालयानां भरणं प्रचालनं शुचित्वं धर्म्यसंरक्षणं वस्त्रसम्बन्धिनः आचाराः इत्यादिषु विषयेषु आक्षेपःअस्ति चेत् जनपदप्राड्विवाकम् आवेदयितुं शक्यते। प्राड्विवाकः आवेदनमधिकृत्य अन्वेषणं कृत्वा उच्चन्यायालयम् आवेदयति। उच्चन्यायालयः एतत् सामान्यतात्पर्यरूपेण परिगणय्य आदेशं दद्यात् इति न्यायाधिपौ ए.के. गोयल् अब्दुल् बषीर् इत्येतयोः संवेशनम् आदेशमदात्।
     ओडीषायां पुरी जगन्नाथमन्दिरे धर्म-जातिपरिगणनां विना सर्वेषां विश्वासिनां प्रवेशानुमतिं दत्वा  सूचिते विधिनिर्णये एवायं निर्देशः।"
https://navavani.org.in/wp/archives/7031,"अभिमन्युहत्यायाम् आतङ्कवादबन्धः, एन्.ऐ.ए. अन्वेषणमारभत।","कोच्ची- एरणाकुलं महाराजकलालयछात्रस्य अभिमन्योः हत्यायाः पश्चात्तले तीव्रवादिनां सान्निध्यमस्तीति आरक्षिदलस्य निगमनम्। अस्मिन् व्यवहारे अन्तर्भूतानामुपरि राष्ट्रविरुद्धप्रवर्तन-निरोधन-नियमस्य(यू.ए.पी.ए.)आधारेण अपराधपत्रं दातुं आरक्षिदलनिदेशकः नियमोपदेशं प्रार्थयत। अस्मिन् हत्यायां तीव्रवादबन्धमालक्ष्य एन.ऐ.ए. अपि अन्वेषणम् आरभत।
     केच्चीदेशमागतः आरक्षिदलनिदेशकः लोकनाथबेह्रा वर्यः गृहीतान् पर्यपृच्छत्। अन्वेषणसङ्घेन सह स चर्चामपि अकरोत्। अभिमन्योः हत्या आसूत्रिता एवेति रक्षिदलस्य निगमनम्।"
https://navavani.org.in/wp/archives/7003,ताय्लेण्ट् देशे गुहामोचनाय विलम्बः स्यात्। अतिजीवनार्थं १२ छात्राः प्रशिक्षकश्च।,"बाङ्कोक्- ताय्लेण्ट् राष्ट्रे गुहायां अन्तर्भूय दशमे दिने सजीवशेषं दृष्टान् १२ बालकान् प्रशिक्षकं च त्रातुं मासान् यावत् कालविलम्भः स्यात्। गुहायां जलोपप्लवकारणात् ते महाशिलायाम् अभयं प्राप्ताः। नूतनं रक्षाप्रवर्तनरीतिम् अवलम्भ्यैव तान् बहिरानेतुं शक्यते। एवं चेत् चतुर्मासावधि तेषां कृते भाजनपानीयादीनि प्रापणीयानि भवन्ति।
जलोपप्लवेन जलान्तर्भागतरणं तान् परिशीलनीयम्। तर्ह्येव तान् बहिरानेतुं शक्यते। अन्यथा जलनिम्नतापर्यन्तं प्रतिपालनीयम्। प्रथममार्गं स्वीकर्तुं पर्याप्तं स्वास्थ्यं छात्राणां नास्ति।"
https://navavani.org.in/wp/archives/6988,निपा विषाणोः प्रभवस्थानं फलादचर्मखग‌ः इति स्थिरीकृतम्।,तिरुवनन्तपुरम्-निपा विषाणोः प्रभवः फलभोजी चर्मखगः इति स्थिरीकृतम्। ऐ.सी.एम्.आर्. परीक्षणे एवेदं कार्यम् अवगतम्। केन्द्र स्वास्थ्यमन्त्री जे.पी. नद्दावर्यः कार्यमेतत् स्थिरीकृतवान्। एकस्य राष्ट्रिय वार्तामाध्यमस्य कृते दत्ते अभिमुखे तानेदं स्थिरीकृतम्। पूर्वं षट्पदादचर्मखगेषु कृते परीक्षणे निपा विषाणोः सान्निध्यं न दृष्टमासीत्। पुनः निपाबाधितानां गृहसमीपात् गृहीतेषु फलादचर्मखगेषु कृते परीक्षणे एव प्रभवस्थानं स्थिरीकृतम्।
https://navavani.org.in/wp/archives/6985,"जीवनम्, मृत्ज्ञानेन पठितुं पाठयितुं च छात्राः।","कण्णूर्- पारिस्थितिकावबोधयुक्तां जनततिं संस्रष्टुं जीवनं पद्धतिः। छात्राः पठनेन साकं एकवर्षपर्यन्तं परिस्थित्प्रवर्तनान्यपि स्वीकुर्वन्ति। अस्याः पद्धतेः शुभारम्भः शिक्षामन्त्रिणा कृतः। कण्णूर् कल्याश्शेरि नियोजकमण्डलस्य समग्र शिक्षापद्धतेः भागत्वेनैव जीवनम् आयोज्यते। परिस्थितिबोधेन सह जीवनरीतिरूपीकरणस्य केन्द्रत्वेन विद्यालयाः परिवर्तनीया इति पद्धतेः लक्ष्यम्।
छात्राणां पठनमेखलायाः परिपोषरीत्यां तथा दैनंदिनप्रवर्तनेषु प्रतिफलनरीत्यां च पद्धतिराविष्कृता।"
https://navavani.org.in/wp/archives/6973,"राज्यस्थेषु कलाशालासु शान्तिभङ्गः नाङ्गीक्रियते , अपराधिभ्यः कर्शनदण्डः भविष्यति – मुख्यमन्त्री।","कोच्ची- एरणाकुलं महाराजास् कलालये स्नातकछात्रः तथा एस्.एफ्.ऐ. इति छात्रसङ्घस्य प्रवर्तकश्च अभिमन्यु इति छात्रस्य हत्याविषये अपराधिनां दण्डनम् अचिरेणैव भविष्यतीति मुख्यमन्त्री पिणरायि विजयः अवदत्। एतदर्थं रक्षिदलं निरदिशदिति सो/सूचयत्।
इतः पर्यन्तं त्रयः निगृहीताः। अत्यन्तम् अपलपनीयं कार्यमेव महाराजकलालये आपतितम्। हत्या आसूत्रिता एवासीदिति रक्षिदलानां प्राथमिकान्वेषणे ज्ञातमस्ति। कलालयात् बहिस्थिताः आतङ्कवादिनः एव हत्यामकुर्वन्। आतङ्कवादं विरुध्य धर्मनिरपेक्षसमाजैः जागरूकैः भाव्यमित्यपि मुख्यमन्त्री अवदत्।"
https://navavani.org.in/wp/archives/6949,कोेशे अयुतमितैः संस्कृतग्रन्थैः साकम् एकः शिक्षकः।,"कोटकरा- एषः कोटकरा काविल्परम्पिल् काञ्जिरप्परम्पु मठत्तिल् शङ्करनारायणन् कर्ता इति संस्कृतशिक्षकः। तृप्पूणित्तुरा सर्वकारीय संस्कृतोच्चतरविद्यालये शिक्षकः तथा प्रांशुपालस्य धुरां च वहति। वाचनपक्षाचरणस्य भागत्वेन कोटकरा ग्रामपञ्चायत् ग्रन्थालये अयुतमितैः संस्कृतग्रन्थैः साकं स प्राविशत्।
     १९४८ तमे वर्षे कोल्कत्ता बाट्टिष् मिषन् संस्कृतपण्डितैः कारयितः प्राचीनसंस्कृतबैबिल् ग्रन्थादयः अत्यपूर्वग्रन्थाः स्वकीये युतककोशे अङ्कीयरूपेण वहति अयं महानुभावः। सङ्गणकस्य बाह्ययन्त्रांशे समाहृताः भवन्त्येते ग्रन्थाः। मलयाल-आङ्गलप्रभृतिषु भाषासु रचिताः शताधिकाः ग्रन्थाः आनुकालिक्यः कलाग्रन्थाः यात्राविवरणानि तथा क्षेत्रकलानां चलनचित्राणि गानानि चस्मिन्नपूर्वे सञ्चये वर्तन्ते। एते ग्रन्थाः अयम् अङ्कीय रूपेण प्रतिकृतिं स्वीकृत्य ग्रन्थशालायै अदात्। अधुनायं भक्तिकाव्येषु अद्वैतस्य स्थानम् इति विषये अनुसन्धानं कुर्वन्नस्ति।
     संस्कृते मलयाले च बह्यः कविताः अनेन रचिताः। कोटकरा पूनिलार् काविलम्मा स्तोत्रस्य कर्तापि अयमेव। काव्यरचनायाः ऋते अक्षरश्लोके/पि तत्परो/यं पुराण कृतिषु आधुनिककृतिषु च प्रवीणः भवति।"
https://navavani.org.in/wp/archives/6946,गौरियम्मावर्यायाः शततमजन्मदिनाघोषस्य अद्य शुभारम्भः।,"आलप्पुषा – राजनैतिककेरलस्य मातामह्याः के.आर्. गौरियम्मा वर्यायाः शततमं जन्मदिनं रविवासरे वर्तते। तत्सम्बन्धिनः आघोषस्य अद्यैवारम्भः। आलप्पुषा रैय्बान् स्थले आयोज्यमाने समारोहे प्रातः ११ वादने गौरियम्मा अपूपछेदनेन आमोदं वितरति। तस्यै दन्मदिनाशंसया सह मन्त्रिणः राजनैतिकनेतारश्च शनिवासरे एव प्राप्ताः। सर्वेभ्यः मधुरस्मरणया सह मधुरं वितीर्यैव स तान् स्वीकृतवती।
राजनैतिकजीवने राष्ट्रस्य जनानां च कृते निस्तुलं योगदानं कृतवती भवति गौरियम्मा इति के.पी.सी.सी. अध्यक्षः एं.एं. हसन् वर्यः सभार्यः आगत्य अवदत्। मन्त्रिणी मेसिक्कुट्टियम्मा अरुणपुष्पदानेन ताम् अमानयत्।"
https://navavani.org.in/wp/archives/6935,परीक्षणोड्डयने विमानं भूमौ पतितम्।,"परीक्षणोड्डयने विमानं भूमौ पतितम्। स्वजीवत्यागेन दुरन्तमपाकर्तुं प्रयतितायाः वनिता चालिकायाः आश्रुपूरिता अन्त्याञ्जलिः।
मुम्बै – परीक्षणोड्डयने विमानम् अग्निगोलसृशं भूमावपतत्। मुम्बै महानगरं प्रकम्पितस्य विमानापघातस्य सततदृश्यानि लब्धानि। भग्नस्य प्रासादस्य समीपस्थे गृहे संस्थिते सी.सी.टी.वी. दृश्ये एव अग्निगोलरूपेण पतितस्य विमानस्य दृश्यं वर्तते। विमानस्थायाः वनिताचालिकायाः प्रत्युत्पन्नमतिरेव महादुरन्तमपाकरोत् इति भूतपूर्व व्योमयानमन्त्री प्रफुल् पट्टेल् वर्यः ट्विट्टर् द्वारा सूचयामास।
स्वजीवं तृणवद्गण्यैव सा चालिका विमानं जनसम्मर्दरहिते स्थले अपातयत्। तस्यै स अभिवाद्यमार्पयत्। मृतानां पारिवारिकान् प्रत्यपि स अन्वशोचत्।
गुरुवासरे मध्याह्ने सार्धैकवादने आसीदपघातः। परीक्षणोड्डयनस्य भागत्वेन जुहु तः प्रस्थितं द्वादशासन्दयुक्तं विमानमेव अपघाते पतितम्। मुम्बै अन्ताराष्ट्रविमानपत्तने आसीत् निश्चितम् उत्तारणम्। परन्तु ततः पूर्वं विमानं भग्नमभवत्। समीपदेशे निर्मीयमानस्य प्रासादस्य भित्तिकायां घट्टनेन विमानम् उत्तारितम्, अग्निशमनसेनायाः आगमनात् पूर्वं विमानम् अग्निसादभवत्।"
https://navavani.org.in/wp/archives/6907,"विश्वविद्यालयानुदानायोगः उत्सार्यते, तत्स्थाने उन्नत शिक्षा आयोगः।","नवदिल्ली-  विश्वविद्यालयानुदानायोगम्(यू.जी.सी.)उत्सारयितुं केन्द्रसर्वकारस्य निर्णयः। तत्स्थाने उन्नत शिक्षा आयोगः रूपवत्करोति। आयोगे/स्मिन् १४ अङ्गानि भविष्यन्ति। नियमनिर्माणार्थं निर्देशान् समर्पयितुं जूलै ७ पर्यन्तम् अधिकारः वर्तते। गते मेय् मासे  यू.जी.सी तथा ए.ऐ.सी.टी.ई. इति संस्थाद्वयोः स्थाने नूतनम् अभिकर्तारम् आयोजयितुं केन्द्रसर्वकारेण निर्णीतमासीत्। उच्चतर शिक्षा प्रबलीकरण व्यवस्थापन अभिकर्ता (Higher Education Empowerment Regulation Agency)अथवा हीरा(HEERA) इति नूतनं नाम स्यात् इत्यावेदनम्।
मानव-विभवशेषीविभागः नीती आयोगश्च संयुक्ततया नियमस्यास्य प्रारूपं व्यवस्थापयतः।"
https://navavani.org.in/wp/archives/6902,केरलेषु पलास्तिकवस्तूनां सम्पूर्णनिरोधः। नियमलङ्घने सप्तलक्षरूप्यकाणि कारावासश्च दण्डः।,"तृशूर् – सम्पूर्ण पलास्तिकनिरोधस्य भागत्वेन प्रथमघट्टे सञ्चार-स्वास्थ्यमेखलाभ्यः कूपीजलस्योपयोगं निरोद्धुं राज्यसर्वकारः निरणयत्। षण्मासाभ्यन्तरे ५०० तल्पादधिकयुक्तेभ्यः चिकित्सालयेभ्यः अतिसौविध्यभोजनालयेभ्यः शय्यागृहेभ्यः नौकागृहेभ्यश्च कूपीजलं निष्कासयितुं राज्य मलिनीकरण-नियन्त्रण-संस्थायाः निर्णयः।
जूण् तः षण्मासावधिरेव कूपीजलं निष्कासयितुं समयः दत्तः। पलास्तिकपात्रस्य स्थाने स्फाटिकं पात्रमुपयोक्तुं तथा सुरक्षितपेयजललाभार्थं जलशुद्धीकरणयत्रं स्थापयितुं च निर्देशः दत्तः।
मलिनीकरणनियन्त्रणसंस्थानस्य जनपदीयकार्यालयद्वारा एतत्सम्बन्धि परिपत्रम् अचिरेण दीयते। पञ्चलक्षतः सप्तलक्षपर्यन्तं रूप्यकाणां दण्डः तथा कारादण्डश्च नियमलङ्धकेभ्यः दीयते।"
https://navavani.org.in/wp/archives/6849,केरल संस्कृताध्यापकफेडरेषन् राज्यस्तरीयवनितामेलनम्-मातृकम् २०१८ कालटी ब्रह्मानन्दोदयं विद्यालये।,"कालटी- वनिताप्रबलीकरणस्य कालिकप्राधान्यमवबोधयितुं केरल संस्कृताध्यापक फेडरेशन् इति संघेन मातृकं २०१८ नाम्ना संस्कृताध्यापिकानां संगमम् आयोज्यते। आदिशङ्करस्य जन्मभूमौ कालटिदेशे २०१८ जूलै १४ दिनाङ्के अधिवेशनमिदम् आयोक्ष्यते। कालटी ब्रह्मानन्दोदयम् उच्चतरविद्यालयम् अस्य सङ्गमस्य वेदिका भविता।
केरल वनिता आयोगस्य अध्यक्षा श्रीमती एं.सी. जोसफैन् वर्या अधिवेशनस्यास्य उद्घाटनं निर्वक्ष्यति। सामाजिक-राजनैतिक-सांस्कृतिकमण्डलेषु प्रमुखाः भागभाजः भविष्यन्ति। कालटी श्रीरामकृष्ण अद्वैताश्रमस्य अध्यक्षः स्वामी श्रीमत् श्रीविद्यानन्दः अनुग्रहभाषणं विधास्यति।
अधिनिवेशस्य भागत्वेन वनिता प्रबलीकरणस्य कालिकी प्रसक्तिः इति विषये विचारसत्रमपि आयोक्ष्यते। कोडुङ्ङल्लूर् विवेकानन्द वेदिक् विषन् निदेशिका डो. एम. लक्ष्मीकुमारी विषये/स्मिन् प्रभाषणं करिष्यति। संस्कृताध्यापकसंघस्य नेतारः भागभाजिनः भविष्यन्ति।"
https://navavani.org.in/wp/archives/6817,सामान्य विद्यालयेषु छात्रसंख्यायां महती वृद्धिः।,"कोच्ची- राज्ये सर्वकारीय-निजीयविद्यालयेषु अस्मिन्नध्ययनवर्षे प्रविष्टानां छात्राणां संख्यायां महती वृद्धिः। गतवर्षापेक्षया ३२३४९ छात्राः अस्मिन् वर्षे अधिकतया प्रविष्टाः। विश्वोत्तरमहिमायुक्ता शिक्षा सर्वेषां कृते दातव्या इति लक्ष्यमेव सर्वकारस्यास्ति। अयमुत्कर्षः विद्याभ्याससंरक्षणयज्ञे निरतानां सर्वेषाम् अधिकार एवेति मुख्यमन्त्री पिणरायि विजयः अवदत्।
अस्मिन् वर्षे सामान्यविद्यालयाः इतिहासस्य भागत्वेन परिणताः। २५ वर्षेभ्यः अनुवर्तमाना छात्रन्यूनता इति रीतिः अवसिता। सामान्यविद्यालयेषु अस्मिन् वर्षे १८५९७१ छात्राः नूतनतया प्रविष्टाः। गतवर्षे १४८२०५ छात्राः प्रविष्टाः आसन्। सर्वेषु विद्यालयेषु प्रथमकक्ष्यायां छात्राः अधिका जाताः। सर्वकारीयविद्यालयेषु सर्वासु कक्ष्यासु छात्राः अधिकाः सन्ति। एष उत्कर्षः अभिमानकर एव।"
https://navavani.org.in/wp/archives/6806,कण्णूर् विानपत्तनं सेप्तम्बर् मासे प्रवर्तनसज्जं भविता।- सुरेष् प्रभुः।,"नवदिल्ली – कण्णूर् विमानपत्तनस्य प्रवर्तनं २०१८ सेप्तम्बर् मासे आरब्स्यते, तदर्थं सर्वाणि कार्याणि करिष्यति इति व्योमयानमन्त्री सुरेष् प्रभुवर्यः अवदत्। दिल्यां केरलमुख्यमन्त्रिणा पिणरायि विजयवर्येण सह साक्षात् सम्भाषणे अयं निर्णयो जातः।
     विमानपत्तनस्य प्रवर्तनं त्वरयितुं निर्देशाः दत्ताः इति सुरेष् प्रभुः वार्तामाध्यमान् आवेदयत्। प्रवर्तनस्य एकोपनार्थं राज्यसर्वकारस्य कश्चन प्रतिपुरुषः दिल्ल्यां नियोक्तव्यः इत्यपि स अवदत्।
     विमानपत्तनस्य प्रवर्तनं राज्यस्य समस्तासु मेखलासु ऊर्जं प्रदास्यति इति प्रतीक्षा अस्ति। सञ्चार-वाणिज्यादिक्षेत्राणि परिपोषयितुं योगदानं करिष्यतीत्यपि केन्द्रमन्त्री अवदत्।"
https://navavani.org.in/wp/archives/6796,"भारतस्य अभिमाननिदानम्, विश्वं योगदिवसमाचरितम्।","नवदिल्ली- चतुर्थम् अन्ताराष्ट्रयोगदिनम् आविश्वम् आचरितम्। विविधेषु राष्ट्रेषु योगप्रशिक्षणकक्ष्याः विचारसभाः शिबिराणि च प्रचलितानि। लक्षाधिकाः जनाः एषु कार्यक्रमेषु भागमभजन्त।
सौदी राष्ट्रे भारतस्थानपतेः अहम्मद् जावेदस्य आमुखभाषणेन सह योगदिनकार्यक्रमाः आरेभिरे। न केवलम् आरोग्यसंरक्षणं किन्तु एकता शान्तिश्च योगप्रशिक्षणेन साध्ये भवतः इति स्थानपतिरवदत्। सामान्यवेदिकायां योगचर्यावतारणाय सौविध्यं प्रदत्तस्य सौदीप्रशासनस्य कृते स कृतज्ञतां व्याजहार।
भारते उत्तराखण्ड् राजधान्यां डराडूणे विपिनानुसन्धानसंस्थाने प्रचलिते योगाभ्यासे प्रधानमन्त्री नरेन्द्रमोदीवर्यः नेतृत्वमदात्। उत्तराखण्ड् मुख्यमन्त्री त्रिवेन्द्रसिंह् रावत्, केन्द्रमन्त्री श्रीपाद नायक् च सन्निहितावास्ताम्। २०१४ तमे वर्षे एव जूण् २१ अन्ताराष्ट्र योगदिनत्वेन ऐक्यराष्ट्रसभया अङ्गीकृतम्। प्रधानमन्त्रिणः मोदीवर्यस्य प्रेरणयैव एष अङ्गीकारः लब्धः।
५००० वर्षेभ्यः पूर्वं भारते एव योगदर्शनम् उपस्थापितम्। आरोग्यसंरक्षणेन सह एकता अखण्डता सौहार्दं च प्रबलयितुं योगाभ्यासः प्रभवतीति प्रथानमन्त्री अवदत्।"
https://navavani.org.in/wp/archives/6781,"प्रथम-द्वितीयकक्ष्याछात्रेभ्यः गृहपाठं न दद्यात्,- शिक्षामन्त्री।","तिरुवनन्तपुरम्- राज्ये प्रथम-द्वितीयकक्ष्ययोः छात्राणां कृते गृहपाठं न ददाति इति कार्यं सर्वकारः  दृढीकरिष्यति इति शिक्षामन्त्री प्रोफ. सी. रवीन्द्रनाथवर्यः विधानसभायां व्यजिज्ञपत्। विद्यालयनिरीक्षणसमये एतत्कार्यं सुदृढं करिष्यति।
     सी.बी.एस्.ई. विद्यालयेषु प्रथम-द्वितीयकक्ष्ययोः छात्राणां कृते गृहपाठं न दद्यात् इति मद्रपुरी उच्चन्यायालयेन समीपकाले निर्दिष्टमासीत्। एतत् केरलीयविद्यालयेष्वपि प्रावर्तिकं करिष्यति वा इति सामाजिकस्य अन्वर् सादत् वर्यस्य प्रश्नम् प्रतिवदन्नासीत् मन्त्री।"
https://navavani.org.in/wp/archives/6775,डो. जी. गङ्गाधरन् नायर् वर्यः अन्ताराष्ट्र योगाधिवेशने प्रबन्धं प्रस्तौति।,"तृप्पूणित्तुरा- विश्वयोगदिने न्यूयोर्क् देशे आयोजिते प्रथमे अन्ताराष्ट्र-योगाधिवेशने विशिष्टातिथिरूपेण आमन्त्रितः डो. जी. गङ्गाधरन् नायर् वर्यः। लोकक्षेमाय योगसूत्राणि इति विषये स तत्र प्रबन्धं प्रस्तौति। संस्कृतप्रचारणाय स्वजीवितं समर्पितवानयं महाशयः अधुनापि भारते विदेशेषु च एतत्कर्मनिरतः एव कालं नयन्ति। संस्कृतपठनानुसन्धानमण्डले समग्रयोगदानमभिलक्ष्य लाल् बहदूर् शास्त्री संस्कृतविश्वविद्यालयः महामहोपाध्याय बिरुदेन एनं महाशयं बह्वमन्यत।
केरले नैकेषु कलालयेषु अयं संस्कृतं पाठितवान्। पालक्काट् विक्टोरिया कलालयः, तिरुवनन्तपुरं तृप्पूणित्तुरा संस्कृतकलालयौ, कालटी श्रीशङ्कराचार्य-स्स्कृतविश्वविद्यालयश्च तेषु अन्तर्भवन्ति। विरामावसरे कालटी संस्कृतविश्वविद्यालये विभागाध्यक्षः आसीत्। अधुना एकसप्ततितमे वयस्यपि संस्कृतपठने निरतः भवत्ययं महानुभावः। विश्वसंस्कृतप्रतिष्ठानस्य रक्षाधिकारी, चिन्मयामिषन् संस्थायाः वेलियनाट् केन्द्रस्थे शोधसंस्थाने अध्यक्षः, कोच्ची श्री सुकृतीन्द्र-ओरियन्टल् इन्स्टिट्यूट् मध्ये मानितप्राध्यापकः इत्यादिरूपेण अयमधुनापि संस्कृतप्रचारणनिरतो वर्तते।
तस्मै महात्मने नववाण्याः शुभाशयाः।"
https://navavani.org.in/wp/archives/6763,"अद्य वाचनदिनं, वाचनस्य महिमानम् आवेदयति पी.एन्.पणिक्कर् वर्यस्य जीवनम्।","कोट्टयम्- केरलेषु वाचनेन परिवर्तनं कर्तुमुद्यतस्य परिवर्तनवादिनः स्मरणदिनं भवति जूण्-१९ दिनाङ्कः। सममेव पुस्तकेषु स्निग्धं तं वाचनराजं प्रति आदरस्य प्रतीकत्वेन आचर्यमाणं राष्ट्रिय़ वाचवदिनमपि भवत्ययं दिनाङ्कः। पुतुवायिल् नारायण पणिक्कर् इति पी.एन्. पणिक्कर् वर्यः तथा तस्य प्रवर्तनेन उत्फुल्लितं फलितं च ग्रन्थशालाप्रस्थानं च राष्ट्रे सुवर्णलिपिषु अङ्कितं वर्तते।
१९९६ तः २०१६ पर्यन्तं केवलं केरलराज्ये एव जूण् १६ तमे दिने आचरितमासीत् वाचनदिनम्।१९९५ जूण् १६ दिने कालयवनिकामन्तरितं तं महाशयं प्रत्यादरः एव तदेव दिनं वाचनदिनत्वेन परिकल्पितम्। परं २१ वर्षे अतीते २०१७ तः जूण् १९ राष्ट्रिय वाचनदिनत्वेन भारतं स्वीचकार। तेन मलयालस्य प्रसक्तिः अक्षराणां शक्तिः तस्य महतः प्रशस्तिश्च आभारतं प्रसारितमिति केरलानाम् अभिमानास्पदं भवति। अन्तर्जालबद्धे अस्मिन् समाजे वाचनस्य महत्वम् प्रामुख्यं च अद्यावधि नास्तंगतमिति समाश्वासस्य विषयः।
सर्वेभ्यो वाचनदिनाशंसाः।"
https://navavani.org.in/wp/archives/6716,"कञ्चिक्कोट् रेयिल्वे पथिकयानयन्त्रशालापद्धतिः न परित्यक्ता,- पीयूष् गोयल्।","नवदिल्ली- पालक्काट् कञ्चिक्कोट् रयिल्वे पथिकयान यन्त्रशालापद्धतिः न परित्यक्ता इति रेयिल्वे मन्त्री पीयूष् गोयल् अवदत्। यन्त्रागारस्य प्रवर्तनार्थं सर्वाणि कार्याणि आलोच्य अन्तिमं निर्णयं भविष्यतीति स असूचयत्। अत्रान्तरे रेल् परिवहणविकासार्थं राज्यसर्वकारस्य सहकरणं नास्ति, स्थलस्वीकारविषये अधुनापि मन्दगतिः अस्ति इति मन्त्री विमर्शनमकरोत्।
     आवश्यार्थं पथिकयानं नास्तीत्यतः यात्रिकाः कष्टमनुभवन्ति। प्रारम्भप्रवर्तनार्थं सर्वकारः सज्जः भवेत् इति स अवदत्।
     पथिकयानयन्त्रशाला पालक्काट् कञ्चिक्कोट् सथले एव स्थापनीया इत्यावश्यमुन्नीय मुख्यमन्त्री पिणरायि विजयः केन्द्रमन्त्रिणे लेखं लिखितवानासीत्।"
https://navavani.org.in/wp/archives/6699,"कोच्ची मेट्रो संस्थानस्य अद्य प्रथमं वार्षिकम्, पिष्टापूपवितरणेन सह आघोषः।",कोच्ची- कला-सांस्कृतिककार्यक्रमेण सह कोच्ची मेट्रो संस्था अद्य प्रथमं वार्षिकमाचरति। इटप्पल्ली मेट्रो निलये सामाजिकाः तद्देशीयाः के.एं.आर्. एल्. सेवकाश्च संभूय महान्तं पिष्टकापूपं छित्वा आघोषाणामारभमकुर्वन्।आघोषस्य भागत्वेन गोपिनाथ् मुतुकाट् इति मान्त्रिकस्य मेट्रो टैं माजिक् इति मायाजालप्रकटनं कलाशाला छात्राणां सांस्कृतिककार्यक्रमाश्च भविष्यन्ति। एकसप्ताहात्मकः आघोष एव आसूत्रितः।
https://navavani.org.in/wp/archives/6684,केजरिवाल् वर्यस्य समरः षष्ठं दिनं प्राविशत्। आवश्यानि नाङ्गीक्रियन्ते चेत् रविवासरे आम् आद्मी पार्टी सामाजिकाः प्रधानमन्त्रिणः सद्मनः पुरतः समरं करिष्यन्ति।,"दिल्ली- निस्सहकरणे वर्तमानाः भरणनिर्वहणसेवकाः कर्मणि प्रवेष्टुं निर्देष्टव्याः इत्यावश्यमुन्नीय दिल्ली उपराज्यपालस्य वसतौ दिल्ली मुख्यमन्त्री अरविन्द केजरिवाल तथा त्रयः मन्त्रिणश्च कुर्वाणः समरः अद्य षष्टे दिने प्रविशति। आवश्यानि यावदङ्गीक्रियन्ते तावत् समरः इति स्थैर्ये तिष्ठन्ति मन्त्रिणः। उपमुख्यमन्त्री मनीष् सिसोदिया, सत्येन्द्र जेयिन् गोपाल् रोय् इति मन्त्रिणौ च केजरिवालेन सह समरे सन्ति। आवश्यानि नाङ्गीक्रियन्ते चेत् प्रधानमन्त्रिणः वसतेः पुरतः प्रक्षोभं संघाटयितुम् आम् आद्मी नेतारः सामाजिकाश्च निश्चितवन्तः।
ऐ.ए.एस् सेवकाः गतेन मासचतुष्टयेन समराङ्गणे सन्ति। कर्मणि पुनः प्रवेष्टुं ते प्रेरणीयाः इति केजरिवालस्य मुख्यम् आवश्यम्। विषयेस्मिन् यथोचितं परिहारं कर्तुं प्रधानमन्त्रिणे लेखद्वारा अर्थयामास केजरिवाल् वर्यः। अस्मिन्नन्तरे मुख्यमन्त्रिणः समरं विरुद्ध्य भा.ज.पा. दलनेतारः रङ्गमागताः सन्ति।"
https://navavani.org.in/wp/archives/6678,प्रावृट् विपत्तिः। राज्ये ह्यः १४ जनानां जीवाः अपहृताः। २४ होराः जाग्रता निर्देशः। तिरोभूतानां कृते मार्गणमनुवर्तते।,कोषिक्कोट्- प्रावृडापत्त्या इतः पर्यन्तं मृतानां संख्या ७ जाता। अद्य वर्षापातस्य ईषत् शमनमस्ति। दुरन्तनिवारणसमितिः रक्षाप्रवर्तनानि ऊर्जितानि अकरोत्। मृत्पादेन तिरोभूतानां कृते मार्गणम् अद्याप्यनुवर्तते। प्रतिकूलवातावरणेन ह्यः रात्रौ मार्गणं स्थगितमासीत्। शनिवासरपर्यन्तं घोरा वृष्टिर्भविता इति वातावरण निरीक्षणकेन्द्रस्य सूचना अस्ति।
https://navavani.org.in/wp/archives/6672,"रष्या विश्वस्य मूर्ध्नि, विश्वचषक पादकन्दुकक्रीडायाः अद्य शुभारम्भः।","मोस्को- इतः परं ३२ दिनानि सर्वेषां श्रोत्रनयनानि रष्यां प्रति भविष्यति। पादकन्दुकक्रीडायाः विश्वस्पर्धा अद्य भारतसमयं रात्रौ ८.३० वादने मोस्को नगरे आरभते। ३२ तमे दिने अस्यामेव वेदिकायां विश्वचषककिरीटं कस्येति निर्णयमपि भविता।
अद्य प्रचाल्यमाने उद्घाटनमत्सरे आतिथेयराष्ट्रं रष्या सौदी अरेभ्या राष्ट्रस्य प्रतिद्वन्दी भविष्यति। आहत्य ३२ राष्ट्राणि स्पर्धायां भागं गृह्णन्ति। मोस्को, सेन्ट् पीट्टेर्स् वर्ग्, सोच्च प्रभृतिषु ११ नगरेषु १२ क्रीडाङ्गणेषु स्पर्धा भविष्यति। जूलै १५ तमे दिनाङ्के अन्तिमपादस्पर्धा भविष्यति। ग्रूप् तः अन्तिमपादपर्यन्तं ६४ प्रतियोगितायां ३२ राष्ट्रेभ्यः ७३६ क्रीडकाः भागभाजः सन्ति।"
https://navavani.org.in/wp/archives/6654,रसनापत्रिका दशमं वयः प्राप्ता।,
https://navavani.org.in/wp/archives/6663,"काश्मीरे पाकिस्तानस्य भुषुण्डिप्रयोगः, चत्वारः सैनिकाः मारिताः।","दिल्ली- जम्मूकाश्मीरस्थे साम्बा स्थले पाकिस्तानेन कृते भुषुण्डिप्रयोगे सीमासुरक्षाबलस्य उपाधिपेन सह चत्वारः सैनिकाः मारिताः। त्रयः रुग्णाश्च सञ्जाताः।
     गतरात्रै चाम्ब्लियाल् प्रान्ते रांगर् अन्ताराष्ट्रसीमायामेव पाकिस्तानेन भुषुण्डिविरुद्धसमयः लङ्घितः। रात्रौ १०.३० तः आरब्धःगोलिकाप्रहारः प्रातः ४.३० पर्यन्तं व्याप्तः इत्येवावेदनम्।
     गते सप्ताहे प्रकोपनं विना जम्मूसीमायाम् अघ्नूर् प्रान्ते पाकिस्तानेन प्रहारः कृतः आसीत्। तत्र द्वौ सैनिकौ मृतावास्ताम्।"
https://navavani.org.in/wp/archives/6640,ट्रम्प् वर्यः किंवर्यश्च शान्तिसमये हस्ताक्षरमकुरुताम्।,सिङ्गप्पूर्- अमेरिक्का राष्ट्रपतिः डोणाल्ड् ट्रम्प् वर्यः उत्तरकोरिया भरणाधिरारिणा किं जोङ् उन् वर्येण सह शान्तिसमये हस्ताक्षरमकरोत्। उन् वर्येण सह साक्षात्कारः स्व प्रतीक्षायाः अधिकमभवत् इति ट्रम्प् वर्यः अवदत्। उत्तरकोरियया सह सुशक्तः संबन्धः भवेदिति स असूचयत्। सिङ्गप्पूर् काप्पल्लेलस्थले अभिमुखं ४५ निमेषपर्यन्तमभवत्।
https://navavani.org.in/wp/archives/6630,राज्य परिवहणनिगमस्य कर्मकराः अभिनन्दनमर्हन्ति।,"चवरा,कोल्लम्- यात्रिकाः बस्यानं प्रतिपाल्य तिष्ठन्तीति साधारणमेव। किन्तु बस्यानं यात्रिकां परिपाल्य अतिष्ठदिति नवीना वार्ता। प्रातः सार्धैकवादने विजने प्रदेशे अवतारितांय युवतीं प्रतिपाल्य तस्थैः यात्रिकैः साकं बस्यानं अतिष्ठत्। तस्याः सोदरः आगत्य यावत् तां नीतवान् तावत् बस्यानं यात्रिकाश्च तत्रैव प्रतिपल्य अतिष्ठन्। सा बालयुवतिरेव कार्यमिदं सामाजिकमाध्यमद्वारा लोकान् अवेदयत्। ततः प्रभृति बस् चालकं नियन्त्रकं च अभिनन्द्य बहवः आगताः।
नियन्त्रकः पि.बि. षैजू तथा चालकः के. गोपकुमारश्च यात्रिकैः समं सार्धसप्तनिमेषपर्यन्तं युवत्याः रक्षकौ जातौ। कोयम्पत्तूरुतः तिरुवनन्तपुरं प्रस्थितं राज्य परिवहण निगमस्य बस् यानमेव चवरा शङ्करमङ्ङलं बस् निस्थाने अवतारितां युवतीं प्रपाल्य तस्थौ। द्विचक्रिकायाम् आगतः तस्याः सोदरः महावृष्ट्या चिरायितः अभवत्।"
https://navavani.org.in/wp/archives/6602,निपा विषाणुः- विद्यालयेषु १२ दिनाङ्के कक्ष्या प्रवर्तते।,तिरुवनन्तपुरम्- कोषिक्कोट् जनपदः निपा विषाणोः मुक्तो/भवत्। विषाणौ नियन्त्रणविधेये जाते सामान्यकार्यक्रमाणां विद्यालयप्रवर्तनानां च कल्पितानि नियन्त्रणानि न दीर्घीकुर्वन्ति इति स्वास्थ्यमन्त्री श्रीमती के.के. शैलजावर्या अवदत्। अतः सर्वे विद्यालयाः कलालयाश्च १२ दिनाङ्कात् प्रभृति साधारणतया प्रवर्तिष्यन्ते। परन्तु निपाविषाणुबाधितैः सह सम्पर्कं कृतवतां निरीक्षणम् अनुवर्तते। २६४९ जनाः अधुना निरीक्षणे सन्ति। इतः पर्यन्तं परीक्षितेषु ३१३ जनेषु २९५ जनाः निपाबाधिताः न सन्तीति परीक्षणफलम्। विषाणोः उत्पत्तिस्थानमधिकृत्य अन्वेषणं पुरो गच्छति इत्यपि मन्त्री असूचयत्।
https://navavani.org.in/wp/archives/6591,"कुजग्रहे जीवसान्निध्यम्?, नासा आवेदनं कौतुकास्पदम्।","वाषिङ्टण्- उद्वेगकरेण अवगमेन सह अमेरिक्का बाह्याकाश गवेषण अभिकर्ता नासा इति संस्था। नासायाः कुजदौत्य पेटकस्य कुर्योसिट्टी नामकस्य इदं शास्त्रावरणं शास्त्रलोकं सम्पूर्णं अद्भुताविष्टम् अकारयत्। कुजग्रहे जीवस्य सान्निध्यमस्तीति नासायाः नूतनः अवगमः। जेर्णल् सयन्स् इति पत्रिका एक कार्यमिदं प्राकाशयत्। कुजस्य उपरितले त्रिशतवर्षप्राचीनेषु शिलावशिष्टेषु जैवतन्मात्राः सन्ति तिसृभ्यः कुजवर्षेभ्यः प्राक्(षट् भौमवर्षः ) वातावरणव्यतियाने अन्तरिक्षस्थस्य मिथैन् संयुक्तस्य परिमाणे परिवर्तनमभवदिति नासा वदति।
जैवतन्मात्रासु कार्बण् हैड्रजन् ओक्सिजन् इत्येतानि प्रायः भवन्ति। जीवस्य सान्निध्यस्य निदानम् एतदेव भवति।"
https://navavani.org.in/wp/archives/6583,धर्मेण राष्ट्रं निर्वक्तुं परिश्रमो मास्तु – प्रणाब् मुखर्जी।,"नवदिल्ली- धर्मेण राष्ट्रं निर्वक्तुं परिश्रमः असहिष्णुतायाः कारणं स्यादिति भूतपूर्वः राष्ट्रपतिः प्रणाब् मुखर्जीवर्यः अवदत्। वयं केवलं धर्मनिरपेक्षतायामेव विश्वसिमः। भारतस्य संविधानं राष्ट्रस्य सामाजिक-आर्थिकोन्नमनस्य मुख्या समया इत्यपि प्रणब् वर्यः व्यक्तमकरोत्। राष्ट्रिय स्वयं सेवक सङ्घस्य कार्यक्रमे भागं गृहीत्वा भाषमाण आसीत् राष्ट्रपतिचरः।
धर्मेण प्रादेशिकतया विद्वेषेण च युक्तानि निर्वचनानि राष्ट्रस्याखण्डतां भञ्जयन्ति। सर्वलोकानाम् एकत्वेन दर्शनमेवास्माकं पारम्पर्यम्। धर्मनिरपेक्षता एवास्माकं धर्मः। सहिष्णुता एव भारतस्यात्मा इत्यपि स अबोधयत्। सर्वविधानि आक्रमणानि त्यजनीयानि भारतभूमौ हैन्दवानां माहम्मदानां क्रैस्तवानां च समानः अधिकारः अस्तीत्यपि प्रणाब् मुखर्जीवर्यः असूचयत्।"
https://navavani.org.in/wp/archives/6577,"ग्वाट्टिमाला अग्निपर्वतस्फोटनं, शतं जनाः मृताः, ग्वाट्टिमालामहानगरं भूतिपरिवृतमभवत्।","ग्वाट्टिमाला सिट्टि- ग्वाट्टिमालाख्ये मध्य अमेरिकाराष्ट्रे फ्यूगो अग्निपर्वतस्य स्फोटनेन मृतानां संख्या शताधिका जाता। अपघाते इतःपर्यन्तं २०० जनाः तिरोभूताः। एषां कृते मार्गणमनुवर्तते।
     ग्वाट्टिमाला नगरेण युतः अग्निपर्वतः रविवासरे रात्रावेव विस्फोटितः। स्फोटनात् परं नाडिकान् यावत् भूतिसङ्कुलं दृश्यते। अग्निपर्वतस्य समीपप्रदेशाः भूतिषु आप्लुताः अभवन्। कठिनेन धूमेन भूतिना च जनानां जीवनं दुष्करम् अभवत्। रक्षाप्रवर्तकैः बहवः जनाः समीपग्रामं नीताः। मृतदेहाः भूतिपरिवृताः दृष्टाः इति रक्षाप्रवर्तकाः अवदन्। अग्निशमनसेनाप्रभृतयः दुरन्तस्थले रक्षाप्रवर्तननिरताः सन्ति।"
https://navavani.org.in/wp/archives/6535,"ओपरेषन् ब्लूस्टार् वार्षिकम्, सुवर्णक्षेत्रे सङ्घर्षः।","अमृतसर्- सुवर्णक्षेत्रे ओपरेषन् ब्लूस्टार् इति सैनिकदौत्यस्य चतुस्त्रिंशे वार्षिकसमारोहे सङ्घर्षावस्था सञ्जाता। सिख् धर्मानुयायिनां मुख्याराधनाकेन्द्रस्य अकाल् तख्द् इत्यस्य समीपमेव राडिक्किल् सिख् अङ्गैः तथा शिरोमणि गुरुद्वारा प्रबन्धकसमित्यङ्गैश्च मिथः सङ्घर्षः सञ्जातः।
     असिभिः दण्डैश्च समम् आगताः प्रवर्तकाः अकाल् तख्द्स्थे विशुद्धकेन्द्रे हमीन्दर् साहिबस्य १०० पाद दूरे सङ्घर्षावस्थामसृजन्। प्रतिषिद्धानां दूरीकरणावसरे एकं रक्षिदलाङ्गं रुग्णः अभवत्।
     १९८४ तमे वर्षे सैनिकव्यापारे आक्रमणप्रत्याक्रमणैः शताधिकाः जनाः मारिताः आसन्। तेषां स्मरणार्थं सुवर्णक्षेत्रे कार्यक्रमः आयोजितः आसीत्।"
https://navavani.org.in/wp/archives/6528,विद्यालयेषु अतितान्त्रिकरूपेण अध्ययनमारब्धम्।,तृशूर् – केरलराज्ये सामान्यविद्याभ्यासविभागस्य  सर्वेषु विद्यालयेषु  अतितान्त्रिकरूपेण अध्ययनमारब्धम्। एतदर्थं सामान्येन सर्वाणि सज्जीकरणानि पूर्तीकृतानि। अनेन अध्यापका‌ः नवीनां रीतिं परीक्षितुमारभन्त। उच्चभाषिणीनां वितरणं पूर्णमभवत्। छात्राः विशिष्टं पठनानुभवमेव लभन्ते इति सूचनाः वदन्ति। षष्टदिनस्य छात्रसंख्या निर्णये समाप्ते छात्रसंख्यायां महती वर्धना प्रतीक्षिता वर्तते।
https://navavani.org.in/wp/archives/6509,"परिस्थितिदिनाचरणम्, हरितकेरलं दौत्यं विविधान् कार्यक्रमान् आयोजयति।",तिरुवनन्तपुरम्- विश्वपरिस्थितिदिवसमालक्ष्य हरितकेरलं दौत्यं राज्ये विविधान् कार्यक्रमान् आयोजयति। परिस्थिति वातावरणविभागेन हरितकेरलं दौत्येन च संयुक्ततया अयं कार्यक्रमः आयेज्यते। दिनाचरणस्यास्य राज्यस्तरीयम् उद्घाटनं जूण् ५ दिनाङ्के सायं त्रिवादने तिरुवनन्तपुरं कनकक्कुन्न् प्रासादे शिक्षामन्त्रिणः रवीन्द्रनाथवर्यस्य आध्यक्ष्ये मुख्यमन्त्री पिणरायि विजयवर्यः निर्वक्ष्यति। वैद्युतिमन्त्री एं.एं. मणिवर्यः मुख्यभाषणं च विधास्यति। सामाजिकः के. मुरळीधरन् वर्यः तिरुवनन्तपुरं महानगरपालः अड्वक्केट् वी.के.प्रशान्तः प्रभृतयः भागभाजिनः भविष्यन्ति। परिस्थिति-जलसंरक्षणम् इति विषयमाधारीकृत्य हरितकेरलदौत्येन आय़ोज्यमानायाः इनि ञङ्ङल् परयुम् इति अनिमेषन् वीडियो परम्परायाः प्रकाशनमपि मुख्यमन्त्री विधास्यति।
https://navavani.org.in/wp/archives/6426,अग्नि-५ परीक्षणं विजयमवाप।,"बालेसोर्(ओडिषा)- एतद्देशनिर्मितम् आणववाहशेषीयुक्तं अग्नि-५ प्रक्षेपास्त्रं भारतेन अद्य सविजयं परीक्षितम्। ओडिषातीरे अब्दुल् कलां द्वीपे एव परीक्षणमभवत्। स्थलात् स्थलं प्रति प्रेष्यमाणस्य प्रक्षेपास्त्रस्य ५००० कि. मी. दूरपरिधिरस्ति। अस्य षष्टं परीक्षणं भवतीदम्। प्रथमं परीक्षणं २०१२ एप्रिल् १९ दिनाङ्के अभवत्।
      प्रक्षेपास्त्रमिदम् एकटणपरिमितं भारयुक्तम् आणवास्त्रं वोढुं प्रभवति। १७ मीट्टर् दैर्घ्यं ५० टण् भारं चास्ति अस्य प्रक्षेपास्त्रस्य। एष्या भूखण्डं सम्पूर्णम् अस्य प्रहारपरिधौ आयाति। यूरोप् आफ्रिक्का भूखण्डे भागिकत्वेन चायातः।चैना जपान् दक्षिणकोरिया उत्तरकोरिया इन्तोनेष्या ताय्लाण्ट् मलेष्या पाकिस्तान् अफ्गानिस्तान् इरान् इराख् ईजिप्त् सिरिया सुडान् लिभिया रष्या जर्मनी युक्रैन् ग्रीस् इट्टली इत्यादीनि राष्ट्राणि प्रहारपरिधावानेतुं प्रभवति इदं प्रक्षेपास्त्रम्।"
https://navavani.org.in/wp/archives/6368,"निपा विषाणुः द्वितीयघट्टं प्रविष्टः, व्यापनं प्रतिरोद्धुं जाग्रता शक्तीकृतेति स्वास्थ्यमन्त्री।","कोषिक्कोट्- अपघातकारी निपा विषाणुः द्वितीयघट्टं प्रविष्टः। अनेन केरलराज्यम् आशङ्कायामस्ति। चर्मखगात् मानवं प्रविष्टः अयं विषाणुः पुनः मानवात् मानवं प्रति संक्रामति। एतदेव द्वितीयघट्टम्। एतत् स्वास्थ्य विभागेन पूर्वमेव सूचितमासीदिति स्वास्थ्यमन्त्री श्रीमती के.के. शैलजावर्या अवदत्। अतः एव जाग्रतां स्वीकर्तुम् अवकाशो लब्धः। विषाणुबाधायाः आधिक्ये एव परिशोधनायाम् अवगन्तुं शक्यते इत्येव प्रयासः।
     प्रतिरोधप्रवर्तनानि अधिकानि सज्जीकृतानि। तथापि जाग्रता आवश्यकी। निपाज्वरबाधितैः सह सम्पर्कं कृतवन्तः निश्चितकालपरिधिपर्यन्तं संघमेलनादिकं त्यजेयुः इति मन्त्री उदबोधयत्। अयं विषाणुः मस्तिष्के एव बाधते। इतः पर्यन्तं राज्ये अनेन रोगेण मृतानां संख्या १७ जाता।"
https://navavani.org.in/wp/archives/6356,"अक्षराङ्कणे आह्लादः, सामान्यविद्यालयान् लोकोत्तरां विशिष्टश्रेणीं नेष्यति – मुख्यमन्त्री।","तिरुवनन्तपुरम्- ग्रीष्मकालविरामानन्तरं राज्यस्थाः विद्यालयाः पुनः सक्रियाः अभवन्। आराज्यं विद्यालयेषु प्रवेशोत्सवेन सह नूतनाध्ययनवर्षं प्रति छात्रान् स्वागतीकृत्य नूतनवर्षस्य आरम्भः आघुष्यते। प्रवेशोत्सवस्य राज्यस्तरीयम् उद्घाटनं नेटुमङ्ङाट् सर्वकारीण बालिका उच्चतरविद्यालये मुख्यमन्त्री पिणरायि विजयः निरवहत्। शिक्षामन्त्री प्रोफ. सी. रवीन्द्रनाथः अध्यक्षः आसीत्।
     सामान्यविद्यालयान् श्रेष्ठतायाः केन्द्रत्वेन परिवर्तयितुं सर्वकारस्य उद्यमः महत् प्रोत्साहनं लभते इति मुख्यमन्त्री अवदत्। सर्वकारीणविद्यालयं प्रति छात्रान् प्रेषयितुं रक्षाकर्तृणाम् उत्साहः प्रवर्तनस्यास्य अङ्गीकार एव। सामान्य विद्यालयानां श्रेणी लोकोत्तरविशिष्टतां प्रापयितुं सर्वकारः यतते इत्यपि स अवदत्। छात्राः क्रीडनेन सह पठन्तु पठनं च रसकरं भवतु इति शिक्षामन्त्री अवदत्।
     अस्मिन् वर्षे द्विलक्षपरिमितं छात्राः सामान्यविद्यालयं प्राप्ताः इति प्राथमिकी सूचना। पुष्पाणि मधुराणि च दत्त्वा तान् स्वागतं कृतवन्तः।"
https://navavani.org.in/wp/archives/6342,अक्षरपुण्यमनुभोक्तुं विद्यालयं जिगमिषूणां सर्वेषां छात्राणां कृते नववाणयाः शुभाशयाः।,"नूतनस्यैकस्य अध्ययनवर्षस्य जूण् प्रथमदिनाङ्के शुभारम्भः भवति। अक्षरपुण्यमनुभोक्तुं विद्यालयं जिगमिषूणां सर्वेषां छात्राणां कृते नववाणयाः शुभाशयाः। केरलराज्ये सामान्यशिक्षायाः प्राधान्यं महत्तरं भवति। प्रथमतः द्वादशकक्ष्यापर्यन्तं निश्शुल्का शिक्षा अत्र सर्वेभ्यः छात्रेभ्य दीयते। अपि चात्र सर्वे बालाः विद्यालयं गच्छन्ति तेषु ९८ प्रतिशतं छात्राः दशमकक्ष्यायां विजयिनश्च भवन्ति। शिशु केन्द्रितशिक्षायाः गुणफलमेवेदम्। अधुना राज्यस्थाः ४५००० कक्ष्याः उच्चसाङ्केतिककक्ष्यारूपेण परिणताः वर्तन्ते। तत्र दृश्यश्राव्यसौविध्यसमेताः गुणवती शिक्षा लभ्यते। पाठासूत्रणाय अध्यापकानां साहाय्यार्थं समग्रा नामकस्य जालपुटस्य उद्घाटनमद्य सम्पन्नमभवत्।
समग्राजालपुटस्य उद्घाटनम्।
इदं जालपुटं न केवलमध्यापकानां किन्तु छात्राणां कृते अपि उपकारप्रदं भवति। तदर्थं अस्योपयोगं यथाविधि कर्तुं अध्यापकाः छात्राश्च प्रभवेयुः इत्याशास्ये। अस्योपयोगात् कदापि पश्चात् गच्छेयुः।
संस्कृतच्छात्राणां कृते ये ये पठनविभवाः आवश्यकाः ते सर्वे नववाणीमध्य उपलभ्यन्ते। तादृशं विभवसम्पन्नं भवति नववाणी मोबैल् अप् जालपुटं च। छात्राः अध्यापकाश्च अस्याप्युपयोगं यथाकालं कृत्वा स्वकीयमभिप्रायं सूचयन्तु। तद्वत् न्यूनता अस्ति चेत् सापि सूचयन्तु।"
https://navavani.org.in/wp/archives/6299,उच्चसाङ्केतिक कक्ष्यायाः कृते अङ्कीयविभवैः सह समग्रा जालपुटम्। उद्घाटनं श्वः।,"तिरुवनन्तपुरम्- उच्चसाङ्केतिकरूपेण परिवर्तमानानां ४५००० कक्ष्याप्रकोष्ठानां कृते अङ्कीयसाधनानाम् उपयोगः अत्यावश्यकः। तदर्थं समग्रा जालपुटं मोबैल् आप् च सज्जमभवत्।www.samagra.itschool.gov.in इति सङ्केते उपलभ्यमानायाः समग्रायाः साङ्केतिकसाहाय्यं परिपालनं च कैट् इति संस्थया विधास्यते। अक्कादमिक-सहयोगः राज्यशैक्षिकानुसन्धानप्रशिक्षण परिषदः उत्तरदायित्वमस्ति। कक्ष्याप्रचालनावलोकनं शिक्षा निदेशकः निर्वक्ष्यति। एतत्सम्बन्धीनि सर्वकारीणविज्ञप्तिः प्रकाशिता। समग्रायाः उपगमरेखा राज्य-पाठ्यपद्धति समित्या अङ्गीकृता।
     समग्रा जालपुटस्य औपचारिकम् उद्घाटनं गुरुवासरे प्रातः ११.३० वादने अनन्तपुरी टागोर् दृश्यशालायां शिक्षामन्त्रिणः रवीन्द्रनाथवर्यस्य आध्यक्ष्ये मुख्यमन्त्री पिणरायि विजयवर्यः निर्वक्ष्यति।
     पाठासूत्रणानि सज्जीकर्तुं समग्रा उपयोक्तुं शक्यते। एतदर्थं अयुतपरिमितानि एककासूत्रणानि १५००० परिमितानि सूक्ष्मतलासूत्रणानि च समग्रामध्ये उपलभ्यन्ते। एतत्सौविध्यमुपलब्धुम् अध्यापकैः समग्रा जालपुटे अङ्गत्वं स्वीकरणीयम्। इतःपर्यन्तं ११०००० अध्यापकाः अङ्गत्वं स्वीचक्रुः। अङ्कीयपाठ्यपुस्तकानां प्रश्नसञ्चयानां चित्राणां चलनचित्राणां च समग्रम् उपलब्धिस्थानं भवति समग्रा जालपुटम्। एतत् शिक्षामण्डले परिवर्तनस्य निदानं भविष्यति।"
https://navavani.org.in/wp/archives/6289,"सी.बी.एस्.ई. दशमकक्ष्या परीक्षाफलम्, कोच्ची देशीया ४९९/५०० अङ्कैः अग्रे तिष्ठति।","दिल्ली- सी.बी.एस्.ई. संस्थया दशमकक्ष्या परीक्षाफलं प्रकाशितम्। चत्वारः ४९९/५०० अङ्कैः प्रथमश्रेणीं प्रापुः। कोच्ची वेण्णला देशस्था श्रीलक्ष्मी तेष्वेका केरलीया भवति। प्रकाश् मित्तल्, रिंसिन् अगर्वाल्, नन्दिनी गार्ग् इत्येते च समानश्रेणीं प्राप्तवन्तः। राष्ट्रे तिरुवनन्तपुरप्रान्तः विजयगणनासु आग्रे तिष्ठति।"
https://navavani.org.in/wp/archives/6283,केविन् वधम् – त्रयः आरक्षिबन्धने।,कोट्टयम् – नवदम्पत्योः पतिः केविनस्य वधविषये आरोपिताः त्रयः आरक्षिदलेन बन्धिताः। त्रिवर्षदीर्घप्रणयस्यानन्तरं विवाहितयोः दम्पत्योः विवाहानन्तरं केवलं दिनान्येव अतीतानि। केविन् अतितीव्रमर्द्दनेन मृत इति सूचनाः उपलभ्यन्ते। तस्य नेत्रद्वयं वधोन्मत्तैः निर्गलितमिति वार्ताहराः वदन्ति। तदन्तरे आरक्षिदलस्य अलंभावः अस्मिन् विषये अस्तीति दलस्य प्रमुखानां स्थानचलनं सूचयति।
https://navavani.org.in/wp/archives/6266,केरलराज्यात् प्रापणीयानां फलानां शाकानां च समुद्रकुक्षिराष्ट्रेषु निरोधः।,"तिरुवनन्तपुरम्- केरलराज्ये केषुचित् जनपदेषु निपा विषाणुबाधा निर्धारिता तद्वारा १४ जनाः मृताश्च। अस्मिन् साहचर्ये केरलराज्यात् प्रापितानां फलानां शाकानां च समुद्रकुक्षिराष्ट्रेषु निरोधः सञ्जातः। यावत्सूचनं केरलात् एतानि न आनीतानि इति यू.ए.इ. बहरिन् प्रभृतीनि राष्ट्राणि केन्द्रसर्वकारं प्रति सूचनामदुः। चर्मचटकभुक्तांशानां फलानां खादनेनैव निपा विषाणुः सम्क्रमिता इति प्रचारणमेव निरोधस्य हेतुः।
     कोच्ची देशात् प्रतिदिनं १५० टणमितानि शाकानि गल्फ् राष्ट्राणि नेष्यन्ति। कृषिशास्त्रज्ञाः परिशोध्य साक्ष्यपत्रमपि दत्वा एतानि कुवैट्, खतर्, य़ू.ए.ई. सौदी, ओमान्, बहरिन् प्रभृतीनि राष्ट्राणि नीयन्ते। अयं निरोधः केरलीयशाकवाणिज्यरङ्गे मान्द्यस्य हेतुः भविष्यतीति वणिजाः वदन्ति।"
https://navavani.org.in/wp/archives/6242,"सी.बी.एस्.ई. द्वादशकक्ष्या परीक्षाफलं प्रकाशितम्। मेघ्ना श्रीवास्तवा प्रथमस्थानीया, तया प्राप्ता अङ्काः ४९९/५००. तिरुवनन्तपुरं दिल्ली चेन्नै प्रान्तेषु अधिकाः विजयिनः।","नवदिल्ली- सी.बी.एस्.ई. द्वादशकक्ष्या परीक्षाफलं प्रकाशितम्। विजयः आहत्य ८३.०१ शतमितम्। गसियाबाद् देशीया मेघ्ना श्रीवास्तवा प्रथमस्थानमवाप। ५०० अंङ्केषु ४९९ लब्ध्वा एव सा प्रथमा जाता। ५९८ अङ्केन गसियाबादस्था अनुष्का चन्द्रा द्वितीया अभवत्।
तिरुवनन्तपुरं ,चेन्नै, दिल्ली प्रान्तेष्वेव अधिकाः विजयिनः सन्ति। तिरिवनन्तपुरे ९८.३२, चेन्नै प्रान्ते ९३.८७, दिल्ल्यां ८९ शतमितं विजयिनः सन्ति। आहत्य ११८६३०६ छात्राः परीक्षां लिखितवन्तः। अर्थशास्त्रपरीक्षायाः प्रश्नपत्रं स्खलितमित्यतः पुनःपरीक्षा जाता आसीत्।"
https://navavani.org.in/wp/archives/6233,कुम्मनं राजशेखरः मिसोरामराज्यपालः।,तिरुवन्तपुरम् – भाजपा दलस्य केरलाध्यक्षः श्री कुम्मनं राजशेखरवर्यः मिसोरामराज्यस्य राज्यपालत्वेन नियुक्तः। इदं नियमनमधिकृत्य राष्ट्रपतेः अनुशासनम् अद्य राष्ट्रपतिकार्यालयेन प्रसिद्धीकृतम्। इदानीन्तन मिसोरामराज्यपालः निर्भय् शर्मा मेय् मासस्य २८ तमे विरामं प्राप्स्यति।
https://navavani.org.in/wp/archives/6223,"एकस्मिन् वर्षे एकं निर्वाचनम्, केन्द्रसर्वकाराय निर्वाचनायोगः विकल्पं निरदिशत्।","नवदिल्ली- विधानसभा लोकसभानिर्वाचनानि एकीभूय कर्तव्यानि इति निर्देशस्य विकल्परूपेण एकस्मिन् वर्षे एकं निर्वाचनमिति निर्देशं निर्वाचनायोगः उदनमयत्। सम्भूय निर्वाचनमित्याशयः राष्ट्रियनियमायोगेन निर्वाचनायोगः परिपृष्टः आसीत्। अस्य प्रतिवचनरूपेणैव निर्वाचनायोगस्य निर्देशः
    सर्वाणि निर्वाचनानि एकीभूय प्रचालनीयानि इत्याशयः निर्वाचनायोगः अनुसरति। परन्तु एतदर्थम् आर्थिकं नियमपरं च परिरक्षा केन्द्रेण देया। अधुना प्रत्येकं राज्ये विधानसभायाः कालपरिधिमनुसृत्यैव निर्वाचनमायोज्यते। कालपरिधिमवसीय षण्मासाभ्यन्तरे निर्वाचनं करणीयम् इति प्रजाप्रातिनिध्य नियमस्य १५ तमः खण्डः अनुशास्ति। अत्र परिवर्तनं कृत्वा एकस्मिन् वर्षे कालपरिधिमागतानां विधानसभानां निर्वाचनम् एकीभूय कर्तव्यमिति निर्वाचनायोगस्याशयः।"
https://navavani.org.in/wp/archives/6192,"तूत्तुक्कुटिपत्तने पुनरपि भुषुण्डिप्रयोगः, एकः मृतः, अनेन मृतानां संख्या आहत्य १२ जाता।",तूत्तुक्कुटी- तूत्तुक्कुटी तीरनगरे स्टार्लैट् कोप्पर् प्लान्ट् संस्थां विरुध्य जनपदालयं प्रति पथसञ्चलनं कृतवतः ग्रामवासिनः प्रति रक्षिदलेन कृते भुषुण्डिप्रयोगे मृतानां संख्या १२ जाता। कुजवासरे कृते भुषुण्डिप्रयोगे ११ जनाः मारिताः आसन्। एषां मरणे प्रतिषिद्धान् ग्रामीणान् प्रति अद्य अण्णा नगरे पुनरपि भुषुण्डिप्रयोगे एकः मारितः पञ्च व्रणिताश्च अभवन्।व्रणितेषु त्रयः रक्षिपुरुषाः सन्ति।कालियप्पः इति २४वयस्कः युवा एव मारितः। अद्यत्वे भुषुण्डिप्रयोगे क्षुभिताः ग्रामीणाः पुलीस् यानद्वयम् अग्निसादकुर्वन्। एतस्यां घटनायां  महानटः कमलहासः प्रतिषेधेन समं रङ्गमागतः।
https://navavani.org.in/wp/archives/6186,"निपा विषाणुबाधा- राज्यस्थाः स्थितिगतयः नियन्त्रणविधेया। नवमाध्यमेषु कुप्रचारणम्, तत्र आशङ्का मास्तु- केन्द्रीय स्वास्थ्यमन्त्री।","कोषिक्कोट्- निपा विषाणुबाधा नाशङ्काविषयः इति केन्द्रीय स्वास्थ्यमन्त्री जे.पी. नद्दावर्यः। राज्यस्थाः स्थितिगतयः नियन्त्रणविधेया एव। केन्द्र-राज्य स्वास्थ्य विदग्दाः विशिष्टं सेवनं ददति इत्यपि स अवोचत्। केन्द्र- स्वास्थ्यमन्त्रालयसचिवः प्रवर्तनानि एकोपनीयानि। नवमाध्यमद्वारा प्रचलितानि कुप्रचारणानि निरसनीयानि।
     केरलराज्ये १२ जनानां निपा विषाणुबाधा सञ्जाता इति निर्धारितम्। तदन्तरे रोगबाधितेषु द्वौ जनावपि अद्य मृत्युमुपगतौ। अनेन इतः पर्यन्तम् अस्यां विषाणुबाधायां मृतानां संख्या अष्टौ जाता। रोगसंक्रमणं प्रतिरोद्धुं अतीव जाग्रतया निर्देशाः दत्ताः इति केरल स्वास्थ्यमन्त्री के.के. शैलजावर्या न्यगादीत्।"
https://navavani.org.in/wp/archives/6160,प्रधानमन्त्री रष्याराष्ट्सन्दर्शनार्थं सन्नह्यति।,नवदिल्ली- रष्याराष्ट्रसन्दर्शनार्थं प्रधानमन्त्री नरेन्द्रमोदीवर्यः सन्नह्यति। द्वयोः राष्ट्रयोः मिथः उभयकक्षिबन्धवर्धनस्य भागत्वेन भवति सन्दर्शनम्। तत्र रष्या राष्ट्रपतिना व्लादिमिर् पुटिन् वर्येण सह अनौपचारिकः उच्चकोटिः भविष्यति। तदर्थं सोमवासरे प्रधानमन्त्री प्रस्थास्यते। आन्ताराष्ट्रविषयाः आतङ्कवादप्रभृतयः नैके विषयाः च द्वाभ्यां राष्ट्रनेतृभ्यां सह मेलने चर्चाविषयाः भवितारः। गतमासे मोदीवर्यः चीना राष्ट्रपतिना षी जिन् पिङ् वर्येण सह अनौपचारिकम् उच्चकोटिं सम्पादितवान्।
https://navavani.org.in/wp/archives/6155,"सीमाप्रदेशे सङ्घर्षः, सैन्यं त्रीन् भीकरान् अवधीत्।",जम्मू- प्रधानमन्त्रिणः जम्मू-काश्मीर् सन्दर्शनस्य पश्चात् सीमायां सङ्घर्षः। कुप्वारायां नियन्त्रणरेखाद्वारा अतिक्रान्तुमुद्यतान् त्रीन् भीकरान् सैन्यमवधीत्। प्रधानमन्त्रिणः सन्दर्शनमनुबन्ध्य सीमायां सुरक्षा शक्तीकृता आसीत्। तस्मिन्नन्तरे एव भीकरसान्निध्यं प्रत्यभिज्ञातम्। ततः कृते आक्रमणे एव सैन्यं त्रीन् भीकरान् अवधीत्। पञ्चाङ्गसंघ एव अतिक्रान्तुमुद्यताः। तेषु शिष्टयोः द्वयोः कृते मार्गणमनुवर्तते इति रक्षाविभागस्य वक्ता न्यगादीत्।
https://navavani.org.in/wp/archives/6146,कर्णाटके राजनैतिकप्रतिसन्धिः। राज्यपालः नियमविदग्दैः साकं मन्त्रयति। राजभवनस्य सुरक्षा शक्तीकृता।,"बङ्गलूरु- कर्णाटकराज्ये राजनैतिकसंग्रामे घोरे जाते तत्र राजभवनस्य सुरक्षा शक्ता जाता। ५०० संख्यकाः रक्षिपुरुषाः राजभवनस्य समीपं सुरक्षार्थं विन्यस्ताः।
     राज्ये कस्यापि दलस्य भूरिपक्षप्राप्तिं विना अपि राज्यपालः भ ज पा दलं सर्वकाररचनायै आमन्त्रयत् इति कारणादेव तत्र प्रतिसन्धिः जाता। काण्ग्रस्-जे डी एस् दलयोः घटबन्धनस्य भूरिपक्षे सञ्जाते/पि संसद्रचनार्थं राजपालः आमन्त्रणं न कृतवान् इत्यतः काण्ग्रेस् दलस्य नेतारः कर्णाटकराजभवनं प्रति पथसञ्चलनं कर्तुम् उद्युक्ताः सन्ति। एतस्मात् राजभवनस्य संरक्षणार्थमेव रक्षिपुरुषाणां विन्यासः।
     अस्मिन्नन्तरे कर्णाटकविषये सर्वोच्चन्यायालयस्य निर्णयो जातः। श्वः-(मेय् १९ दिनाङ्के)- सायं चतुर्वादने यदियूरप्पा विधानसभायां स्वकीयं भूरिपक्षसम्मतं प्रदर्शनीयमिति न्यायालयस्य निर्णयः। अतः यदियूरप्पा वर्यः विधानसभासमायोजनाय यतते। तदर्थं राज्यपालः वजुभाय् वाला नियमविदग्दैः समालोच्यते। श्वः सायं चतुर्वादने एव विश्वासमताकलनं भविष्यति।"
https://navavani.org.in/wp/archives/6125,कर्णाटका संसद्रचनाविषये सर्वोच्चन्यायालये अर्धरात्रव्यवहारः।,"दिल्ली- अर्धरात्रानन्तरमपि न्यायवादानुन्नीय सर्वोच्चन्यायालयः बुधवासरे निद्राविहीनः अभवत्। अयुतसंख्यकाः राजनैतिकनेतारः निद्रां त्यक्त्वा निर्णयं प्रतिपालयामासुः। कर्णाटकराज्ये संसद्रचनाविषये कस्यापि दलस्य भूरिपक्षसदस्याः नास्तीत्यतः अत्याचारान् प्रतिरोद्धुं काण्ग्रेस् दलं बुधवासरे रात्रौ सर्वोच्चन्यायालयं शरणम् अगच्छत्।
     निर्वाचने १०४ मण्डलेषु विजित्य भजपा दलं सभायां बृहद्दलमभवत्। परन्तु संसद्रचनार्थम् अवरतः ११२ सदस्याः आवश्यकाः। अस्मिन्नन्तरे काण्ग्रेस् जनतादल् -एस् दलयोः घटबन्धने ११६ सदस्यानां प्राभवं राज्यपालस्य पुरतः ते न्यवेदयन्। परन्तु राज्यपालः तन्नाङ्गीचकार। राज्यपालः भजपा दलस्य संसदीयनेतारं यदियूरप्पावर्यं संसद्रचनायै आमन्त्रितवान्। अपि च भूरिपक्षस्थापनार्थं १५ दिवसस्यावकाशो/पि अदात्। एतद्विरुध्यैव न्यायालये व्यवहारमदात्।
     परन्तु राज्यपालस्य निर्णयः सर्वोच्चन्यायालयेन न निरस्तः। शुक्रवासरे व्यवहारं पुनरपि परिगणनाविषये आयाति। अस्मिन्नन्तरे अद्य प्रातः ९.३० वादने  यदियूरप्पा वर्यः कर्णाटकस्य मुख्यमन्त्रित्वेन शपथं स्वीकरिष्यति।"
https://navavani.org.in/wp/archives/6117,"कर्णाटके भ ज पा दलस्य प्रामुख्यम्, काण्ग्रेस् दलस्य महान् पराजयः","बङ्गलूरु- कर्णाटकविधानसभानिर्वाचने भा ज पा दलं भूरि स्थानेषु विजयपथं प्राप। मताकलितेषु २२२ मण्डलेषु भा ज पा दलं १११ स्थानेषु बहुत्वं प्राप। कर्णाटकस्थेषु षट्सु प्रान्तेषु पञ्चस्वपि भाजपा दलस्यैव प्रामुख्यम्।
     अधिकारे स्थितस्य काण्ग्रेस् दलस्य महान् पराजयः अभवत्। ते ६९मण्डलेष्वेव केवलं बहुत्वं प्रापुः। जनतादलस्य ४० स्थानेषु बहुत्वमस्ति। तीरदेश-मध्यप्रान्तयोः भाजपा दलं शक्तं पुरोगामित्वमविन्दत। मैसूरु प्रान्ते जनतादलस्यैव प्रामुख्यम्। हैदरबाद् कर्णाटके काण्ग्रेस् दलं पश्चादगच्छत्। लिङ्गायत् प्रान्ते अपि तेषां पराभव एव। अनेन कर्णाटके भजपा दलम् अधिकारस्थानं प्राप्स्यति इति निश्चितमेव।"
https://navavani.org.in/wp/archives/6111,छात्राणां कृते विशिष्टा सूचना।,निदाघविरामानन्तरं केरलस्थेषु विद्यालयेषु जूण् प्रथमे दिनाङ्के शुक्रवासरे एव कक्ष्या आरभ्यते। द्वितीये दिने शनिवासरे/कक्ष्या भविष्यति। एतत्सम्बन्धि औद्योगिकं प्रख्यापनम् अस्मिन् सप्ताहे एव भविता। नवीनं विद्याभ्यास नियममनुसृत्य मध्याह्नभोजनवितरणार्थं केन्द्रसर्वकारात् धनादेशं प्राप्तुं विद्यालयेषु २२० प्रवृत्तिदिनमावश्यकं भवति। अत एवायं निर्णय़ः। अस्मिन् अध्ययनवर्षे अधिकाः शनिवासराः प्रवृत्तिदिनत्वेन परिगणनीया भवेयुः।
https://navavani.org.in/wp/archives/6107,चलचित्र-नाटकनटः कलाशाला बाबू दिवंगतः।,"कोच्ची- चलचित्रेषु नाटकेषु दूरदर्शनधारावाहिकासु च अभिनयप्रतिभां प्रदर्शितः नटः कलाशाला बाबू दिवंगतः। मस्तिष्काघातकारणात् एरणाकुलस्थे निजीयचिकित्सालये आसीत् अस्यान्त्यम्। हृदयसम्बन्धेन आमयेन समीपकाले चिकित्सायामासीत्। चलचित्रेषु सहनटरूपेण प्रतिनायक रूपेण चास्य अभिनयपाटवम् अतुल्यमासीत्। नाटकरंगे स्वीयां प्रतिभां प्रकटयन्नयं चलचित्रलोकमागतः।
     कथाकेलिमण्डले प्रसिद्धः आचार्यः कलामण्डलं कृष्णन् नायर् तथा मोहिनियाट्ट रंगे प्रसिद्धा नर्तकी कलामण्डलं कल्याणिक्कुट्टियम्मा चास्य पितरौ। नैकासु दूरदर्शनधारावाहिकासु चाभिनीय अयं स्वकीयामतुलां प्रतिभां प्राकटयत्।"
https://navavani.org.in/wp/archives/6063,कर्णाटकराज्ये विधानसभानिर्वाचनार्थं मतदानमारब्धम्। ४.९ कोटि मतदातारः विधिं निर्णेष्यन्ति।,"बङ्गलूरु- कर्णाटकराज्ये मतदानमारब्धम्। प्रातः सप्तवादनादारभ्य सायं षट्वादनपर्यन्तं मतदानं भविष्यति। २०१९ लोकसभानिर्वाचनस्य प्राग्रूपत्वेन परिगण्यते इदं निर्वाचनम्। अत एव राष्ट्रिय- राजनैतिकस्य गतिनिर्णयरूपमपि भवेदिदं निर्वाचनम्। द्वयोः मण्डलयोः मतदानं परिवर्तितम्। शिष्टेषु २२२ मण्डलेषु अद्य मतदानं सम्पूर्णं भविष्यति।
     २०१३ निर्वाचनमपेक्ष्य १२ शतमितं मतदातारः अधिकमस्ति अस्मिन् निर्वाचने। आहत्य ५६६९५ मतदान केन्द्राणि सन्ति एषु ४५० केन्द्राणि स्त्रियः नयन्ति।"
https://navavani.org.in/wp/archives/6060,केरलेषु प्रावृट् समयात्पूर्वमागच्छतीति प्रवचनम्। मेय २५ प्रभृति वर्षा भविष्यति।,"पूणे-केरलेषु अस्मिन्वर्षे प्रावृट् निश्चितसमयात् पूर्वमेवागमिष्यतीति वातावरणनिरीक्षणकेन्द्रस्य प्रवचनम्। मेय् २५ दिनाङ्कात् प्रभृति अत्र वृष्टिः भविता इति केन्द्रिय-वातावरणविभागस्य सूचना। अस्मिन् वर्षे वृष्टिः साधारणया रीत्या भविष्यतीति पूर्वमेव सूचना आसीत्।
साधारणतया जूण् प्रथमे तिथावेव प्रावृट् केरलानागच्छति। अस्मिन् वर्षे ततः पूर्वमेव आगमनं प्रवक्ति। यदि सूचिते समये एव वृष्टिः भविष्यति तर्हि २०१८ वर्षः निश्चितसमयात् पूर्वं वृष्टिलब्धः वर्षः जायेत। वातस्य गतिं निरीक्ष्यैव वृष्टेः प्रवचनं करोति।"
https://navavani.org.in/wp/archives/6049,भारतमुद्रा पुरस्कारः माटम्प् कुञ्ञुक्कुट्टन्वर्याय समर्पितः।,"तृशूर्-अशोकन् पुरनाट्टुकरा अनुस्मरणसमितिः तथा भारतमुद्रा देयधर्मसंघश्च संयुक्ततया आयोजितः अशोकन् पुरनाट्टुकरा-भारतमुद्रा पुरस्कारः माटम्प् कुञ्ञुक्कुट्टवर्याय समर्पितः। साहित्य अक्कादमी वैलोप्पिळ्ळी शालायां सम्पन्नम् अधिवेशनं भूतपूर्वः विधानसभानेता तेरम्पिल् रामकृष्णन् वर्यः उदघाटयत्। पी.के. राजन् वर्यः अध्यक्षपदमलंचकार। आषा मेनोन् पुरस्कारं समर्पितवान्। डो. एस्.एन्. महेष् बाबू, वटक्कुम्पाट् नारायणन्, डो. वी.के. विजयन्, टी.वी. चन्द्रमोहन्, षाजू पुतूर्, सुरेन्द्रन् कटय्क्कोट् सी. अर्. सुकुमारन्, लिबी पुरनाट्टुकरा प्रभृतयः प्रभाषणमकुर्वन्।"
https://navavani.org.in/wp/archives/6035,शरणार्थमागम्यमानानां मावोवादिनां कृते पुनरधिवाससम्पुटम् आयोजयति केरलसर्वकारः।,"तिरुवनन्तपुरम्ः- केरलेषु प्रवर्तमानानां वामपक्ष-तीव्रवादिदलीयानां मावोवादिनां कृते शरणागत-पुनरधिवासपद्धतिं प्रयोगतलमानेतुं मन्त्रिमण्डलस्य अङ्गीकारः। मावोवादाधीनतायां प्राप्तानाम् आतङ्क वादात् मोचनमुद्दिश्यैव पद्धतिः आनीयते। शरणार्थम् आगन्तुकामाः पुनः कदापि आतङ्कवादं प्रतिनिवर्त्यन्ते इति दृढीकरणार्थं तेषां कर्मावकाशस्य आसूत्रणं विधीयते।       परन्तु आनुकूल्यलाभाय व्याजरूपेण शरणं प्रपित्सूनां दूरीकरणमपि पद्धतेः भागत्वेन संलक्ष्यते। मावोवादिनः तेषां प्रवर्तनं संघटनायां स्थानं च परिगणय्य विविधानि आनुकूल्यानि निर्दिष्टानि। एतदनुसारं तेषां विभागत्रयं परिकल्पितम्। प्रथमविभागस्थानां कृते पञ्चलक्षं रूप्यकाणि द्वितीय-तृतीयविभागस्थानां कृते त्रिलक्षं रूप्यकाणि च दीयन्ते।
     आयुधानि रक्षिपिरुषेभ्यः प्रतिनिवर्तयितुं प्रत्येकं धनदानं प्रख्यापितम्। एतदनुसारम् ए.के.५७ इति आयुधस्य प्रत्यर्पणे २५००० रूप्यकाणां पारितोषिकमपि प्रख्यापितमस्ति।"
https://navavani.org.in/wp/archives/6023,"कावेरी निर्णयः, केन्द्रसर्वकारस्य अभियाचना अद्य परिगण्यते।","नवदिल्ली- कावेरीनिर्णयक्रियान्वयनपद्धतेः अङ्गीकाराय दशदिनात्मकः समयः दातव्या इति केन्द्रसर्वकारस्य अभियाचना अद्य सर्वोच्चन्यायालयेन परिगण्यते। पद्धतेः प्रारूपं सज्जमस्ति। मन्त्रिमणडलस्य अङ्गीकाराय समयः आवश्यकः इत्येव प्रशासनस्य अपेक्षा। एतत् संसूच्य केन्द्रसर्वकारस्य सत्यवाङ्मूलं मुख्यन्यायाधीशस्याध्यक्ष्ये न्यायाधिपसंघेन परिगण्यते।
     चत्वारः टी.एं.सी. जलस्य आवश्यमुन्नीय तमिल् नाटु राज्यस्य अपेक्षा न्यायालयस्य परिगणनार्थमायाति। सम्भरण्याम् अधिकं जलं नास्ति, अर्हं जलम् इतःपर्यन्तं दत्तं, पुनः दातुं न शक्यते इत्यस्ति कर्णाटकस्य न्यायवादः।"
https://navavani.org.in/wp/archives/5994,"उपग्रहविक्षेपणस्य सूक्ष्मता जाता, अणुकघटिकां विकासयन् ऐ.एस्.आर्.ओ।","नवदिल्ली-भारत बहिराकाशानुसन्धानरंगस्य शक्तीकरणाय अणुकघटिकया सह भारतीय-बहिराकाशानुसन्धान- सङ्घटना। उपग्रहविक्षेपणानां सूक्ष्मतानिर्णयार्थमेव उपग्रहेषु अणुकघटिकां योजयति। घटिकेयं एतद्देशनिर्मिता इत्यतः अधुनातनदातारस्य य़ूरोपीय बहिराकाशसंघस्य सेवनं भारतेन अवसीयते।
अहम्मदाबादस्था साक् संस्था एव अणुकघटिकां व्यकासयत्। अतः अणुकघटिकां स्वयं विकासितानां संस्थानां गणे ऐ.एस्.आर्.ओ. संस्था अपि आगतेति साक् निदेशकः तपन् मिश्रा अब्रवीत्।
पञ्चवर्षादधिकं प्रवर्तनशेषिरस्ति अस्याः घटिकायाः। अधुना बहूनां परीक्षणानां विधेया जाता इयं धटिका परीक्षणविजयानन्तरं ऐ.एस्.आर्.ओ. संसथायाः भागं भविष्यति।"
https://navavani.org.in/wp/archives/5979,राष्ट्रिय-चलचित्रपुरस्कारान् अतिवेगपत्रगमनद्वारा प्रापयिष्यति।,"नवदिल्ली- राष्ट्रिय-चलचित्र-पुरस्कारवितरणाधिवेशनं बहिष्कृतानां कृते तान् पुरस्कारान् अतिवेगपत्रगमनद्वारा प्रापयिष्यति इति चलच्चित्रोत्सवनिदेशालयः असूचयत्। पतकं प्रशस्तिपत्रं धनादेशं च एवं रूपेण प्रेषणं करिष्यति। गतवर्षे/पि आमयेन अन्येन वा कारणेन अनुपस्थितानां कृते एवं विधमेव पुरस्काराः प्रेषिताः इति अधिकारिणः वदन्ति।
      पुरस्काराधिवेशनस्य आमन्त्रणपत्रे राष्ट्रपतिः पुरस्कारान् प्रदास्यति इत्यासीत् सूचना। अन्तिमे यामे परिवर्तनं नाङ्गीकरिष्यन्ति इति अधिवेशनस्य बहिष्कर्तृणाम् अभिप्रायः। परन्तु मार्च् मासे एव राष्ट्रपतेः समयक्रमः मन्त्रालयं प्रति प्रेषितः आसीत्। पुरस्कारवितरण-सम्बन्धीनि क्रमीकरणानि मन्त्रालय एव अकरोत् इति राष्ट्रपतिभवनस्य सूचना। राष्ट्रपतेः पुरस्कारं स्वीकर्तुं चितेषु एकादशसु केरलात् निदेशकः जयराजः गायकः के.जे. येशुदासश्च आस्ताम्। द्वावपि पुरस्कारं स्वीकृतवन्तौ।"
https://navavani.org.in/wp/archives/5960,अशोकन् पुरनाट्टुकरा अनुस्मरणसम्मेलनं भारतमुद्रा पुरस्कारसमर्पणं च।,"तृशूर्- संस्कृतपण्डितः विवर्तकः पत्रिकाकारः, परिस्थितिप्रवर्तकः कविः अध्यापकः इत्यादिरूपेण बहुमुखप्रतिभस्य अशोकन् पुरनाट्टुकरा महाशयस्य निर्याणात् परं चत्वारः वर्षाः अतीताः। उदात्तानि नैकानि मूल्यानि स्वकीय़ेषु कर्ममण्डलेषु प्रवर्धयन् स सर्वेषु मण्डलेषु निस्स्वार्थं सेवनम् अकरोत्। महाशयो/यं १९८० तमे वर्षे केरलेषु इदम्प्रथमतया भारतमुद्रा नाम्नि कांश्चन सम्पूर्णां संस्कृतमासपत्रिकां समारभत। अनामिका नाम संस्कृतकथासमाहारः,नैके संस्कृतलघुव्याकरणग्रन्थाः च अनेन विरचिताः। माटम्प् कुञ्ञुक्कुट्टन् वर्यस्य महाप्रस्थानम् नामकं कैरलीनोवेल् संस्कृते विवर्तितवानयम्।
एवं बहुमुखप्रतिभस्य तस्य स्मरणार्थम् अशोकन् पुरनाट्टुकरा-भारतमुद्रा पुरस्कारः आयोजितः। प्रतिवर्षं तस्य निर्याणतिथौ अनुस्मरणसम्मेलनं पुरस्कारदानं च आयोजयति। अस्मिन् वर्षे मेय् नवमे तिथौ साहित्य अक्कादमी वैलोप्पल्लि हाल् मध्ये कार्यक्रमः आयोजितः। अस्मिन् वर्षस्य पुरस्कारं माटम्प् कुञ्ञुक्कट्टन् वर्याय दास्यति। सायं ५ वादने सम्मेलनम् पी. के. राजन् वर्यस्य आध्यक्ष्ये भूतपूर्वः सभाप्रवाचकः तेरम्पिल् रामकृष्णन् वर्यः उद्घाटनं करोति। आषा मेनोन् वर्यः पुरस्कारं प्रदास्यति। बहवः पण्डिताः साहित्यकाराश्च अनुस्मरणभाषणं विधास्यन्ति। स्वागतभाषणं डो.महेष् बाबू तथा कृतज्ञताभाषणं लिबी पुरनाट्टुकरा च विधास्यतः।"
https://navavani.org.in/wp/archives/5957,उच्चतरविद्यालयेषु प्रवेशनार्थं जालाधारितानि आवेदनानि बुधवासरात् प्रभृति समर्पणीयानि।,"तिरुवनन्तपुरम्-उच्चतरविद्यालयेषु एकादशकक्ष्यायां प्रवेशनार्थम् आवेदनानि बुधवासरादारभ्य स्वीकरिष्यति। उच्चतरशिक्षाविभागस्य जालपुटे जालाधारितरूपेणैव आवेदनीयानि। मेय्न१८ पर्यन्तम् आवेदनानि समर्पयितुमवकाशः वर्तते।
गतवर्षे प्रवेशार्थम् उपयुक्ता विवरणपत्रिका एव अस्मिन् वर्षे/पि उपयोक्तव्या। परन्तु स्थानांशविभाजनं द्विवारमेव भविता। विभाजनं सम्पूर्य जूण् १३ दिनाङ्के कक्ष्याप्रारम्भ एव सर्वकाराणां लक्ष्यम्।
केन्द्रीय-पाठ्यपद्धत्यां दशमकक्ष्यापरीक्षाफलं कदा प्रसिद्धीक्रियते इति निर्णयो नास्तीत्यतः आवेदनस्वीकारस्य अन्तिमतिथिविषये विवादो जायेत। स तर्कः न्यायालयपर्यन्तं गच्छेत्। तथात्वे अन्तिमतिथिः परिवर्तेत।"
https://navavani.org.in/wp/archives/5948,"राष्ट्रं प्रकम्पयन् धूलीवातः वृष्टिश्च, मृतानां संख्या १२४. केरलमभिव्याप्य दशसु राज्येषु जाग्रतानिर्देशः।","नवदिल्ली- राष्ट्रं प्रकम्पयन् अतिशक्तः धूलीवातः महावृष्टिश्च १२४ जनानां प्राणान् अपाहरत्। उत्तरभारते प्रचण्डधूलीवातेन वृष्ट्या च महान् नष्टः आवेदितः। उत्तरप्रदेशे ७३ जनाः मृताः शताधिकाः व्रणिताः। राजस्थाने ३५ जनाः मृताः द्विशताधिकाः व्रणिताः। हैदरबादे षट्जनाः तेलङ्कानाराज्ये द्वौ च मृताः।
     केरलमभिव्याप्य दशस्सु राज्येषु मेय् पञ्चतः सप्त पर्यन्तं प्रचण्डवातः महावृष्टिः विद्युद् विभ्रमश्च भवितारः इति वातावरणनिरीक्षणकेन्द्रम् असूचयत्। असम्, मेघालय,नागालान्ट्, मणिपूर, मिसोराम्, त्रिपुरा ओडीषा कर्णाटका प्रभृतिषु राज्येषु दिनद्वयात्मकः जाग्रतानिर्देशः धोषितः।"
https://navavani.org.in/wp/archives/5938,ओ.एन्.वी. साहित्यपुरस्कारः एं.टी. वासुदेवन् नायर् वर्याय।,"तिरुवनन्तपुरम- ओ.एन्.वी. सांस्कृतिक अक्कादम्याः अस्य वर्षस्य ओ.एन्.वी. साहित्यपुरस्कारः एं.टी. वासुदेवन् नायर् वर्याय दास्यति। अर्कादमी अध्यक्षः अडूर् गोपालकृष्णन् वर्यः वार्ताहरसम्मेलने इदमुद्घोषितवान्। लक्षत्रयरूप्यकाणि शिल्पः प्रशस्तिपत्रं च पुरस्कारे अन्तर्भवन्ति। डो. एं.एं बषीर् वर्यस्य आध्यक्ष्ये के. जयकुमार्, प्रभा वर्मा इत्येतौ अङ्गयुक्ता विधिनिर्णयसमितिरेव पुरस्कारविजेतारं अचिन्वत्।"
https://navavani.org.in/wp/archives/5939,एस्.एस्.एल्.सी. परीक्षायाः फलं प्रख्यापितम्। विजयः ९७.८४. शतमितम्।,"तिरुवनन्तपुरम्-एस्.एस्.एल्.सी. परीक्षाफलं प्रख्यापितम्।९७.८४.शतमितमेव परीक्षाविजयः।४३७१५६ छात्राः उपरिपठनार्थं येग्याः अभवन्। गतवर्षे ९१.५८ शतम्तमेवासीत् विजयः३४३१३ छात्राः सर्वेषु विषयेषु ए प्लस् अङ्काः प्राप्ताः। एरणाकुलं जनपदं विजयशतमाने अग्रे तिष्ठति। न्यूनविजयशतमानं वयनाट् जनपदे अस्ति। वयनाट् जनपदे अधिकं छात्राः सर्वेषु विषयेषु ए प्लस् अङ्काः प्राप्ताः।
शिक्षा मन्त्री प्रोफ. सी. रवीन्द्रनाथवर्यः फलं प्रख्यापितवान्।"
https://navavani.org.in/wp/archives/5909,एस.एस्.एल्.सी.परीक्षफलं गुरुवासरे प्रकाशयिष्यति।,"तिरुवनन्तपुरम्- केरलीयं एस्.एस्.एल्.सी. परीक्षाफलप्रख्यापनं गुरुवासरे भविष्यति। सामान्यशिक्षानिदेशकस्याध्यक्ष्ये अद्य सम्पन्ने परीक्षा बोर्ड अधिवेशने एव अयं निर्णयो जातः। राज्ये दशसहस्राधिकचतुर्लक्षं छात्राः इदं परीक्षाफलं प्रतीक्ष्य तिष्ठन्ति।
परीक्षाफलं सूचनासामान्यसम्पर्क विभागस्य PRDLIVE इति मोबैल् आप् द्वारा प्राप्स्यते। गुरुवासरे प्रातः १०.३० वादने सम्पत्स्यमाने वार्ताहरसम्मेलने शिक्षामन्त्री प्रोफ. सी. रवीन्द्रनाथवर्यः फलप्रख्यापनं विधास्यति।
परीक्षा फलं नववाणीद्वारा अपि लप्स्यते।"
https://navavani.org.in/wp/archives/5903,सुप्रसिद्धः अपसर्पककथाकारः कोट्टयं पुष्पनाथः दिवंगतः।,"कोट्टयम्- प्रशस्तः अपसर्पकनोवल् कथाकारः कोट्टयं पुष्पनाथः अन्तरितः। ८० वयस्कः असौ वार्धक्यसहजेन आमयेन कोट्टयस्ते गृहे आसीदन्त्यम्। पुत्रः सलीं पुष्पनाथः गतमासे दिवंगतो/भूत्।
नेप्पोलियन्टे प्रतिमा, यक्षिक्काव्, लण्टन् कोट्टारत्तिले रहस्यङ्ङल्, कर्दिनालिन्टे मरणं, दि ब्लेय्ट् गन्धर्वयामं टोर्णाडो प्रभृतीनां शताधिकानां अपसर्पककथानां रचयिता भवत्ययम्।"
https://navavani.org.in/wp/archives/5870,कर्मणः महत्वं कर्मकराणामधिकारं च स्मारयन् अद्य मेय् दिनम् आचर्यते।,"आविश्वं कर्मकराणां दिनत्वेन मेय् दिनम् आथवा विश्व-कर्मकर-दिनम् आचर्यते।
न्याय्याम् आवश्यकतामुन्नीय कर्मकरैः कृतस्य समरस्य स्मारकदिनं भवति मेय् दिनम्।
अमेरिक्कायां इलिनोय्स् नगरे चिक्कागो नगरे च १८८६ वर्षे सम्पन्ने हे मार्कट् कलापस्य स्मरणानवीकरणमपि भवति मेय्दिनाचरणम्।
१८८६ मेय् प्रथमे दिने प्राबल्यमानेतुम् अष्टहोरा कर्मनियमम् आवश्यकमिति १८८४ वर्षे चिक्कागो नगरे संयुक्त कर्मकरसंघाः सर्वकारं तथा उद्योगप्रमण्डलं च आवेदयन्तः आसन्। ततः १८८६ वर्षे चिक्कागो स्थले समरं कलापश्चाजायत। तदनन्तरम् अष्टहोरासमयं कर्म इति नियमसाधूकरणार्थं आदेशः प्रवर्तितः। १८९४ १९१९ वर्षयोः  मेय् दिनकलापाश्च आजायत।
सामाजिकः आर्थिकश्चाधिगमान् स्मारयत् मेय् दिनं चीनायां सक्रियं आघुष्यते। मेय् प्रथमतः एकसप्ताहपर्यन्तं तत्र वूयि इति नाम्ना कर्मकरदिनमाघुष्यते। अन्ताराष्ट्रकर्मकरदिनत्वेन आचर्यमाणं मेय् दिनं बहुषु राष्ट्रेषु विरामदिनं भवति।"
https://navavani.org.in/wp/archives/5853,राष्ट्रे १३ कोटि रूप्यकाणां व्याजमुद्रापत्राणि अपाकर्षत्। उत्तरप्रदेशराज्यम् अग्रे तिष्ठति।,"मुम्बै- अस्मिन् वर्षे प्रथमे पादे आराष्ट्रं समाकलिते अन्वेषणे  १३ कोटिपरिमितानां रूप्यकाणां व्याज मुद्रा पत्राणि अवागच्छत्। राष्ट्रिय आगःपर्यवैक्षणनिगमस्य(NCRB) मार्च ३१ पर्यन्तं आवेदनं भवतीदम्। आवेदनानुसारम् उत्तरप्रदेशरीज्यात् ११ कोटि रूप्यकाणां १०७४८०व्याजपत्राणि अपाकर्षत्।
     द्वितीयस्थाने दिल्ली भवति। एककोटि १३ लक्षं रूप्यकमूल्यानि १९७६८ मुद्रापत्राणि ततः प्रत्यग्रहीत्। गुजरात् बंगाल् कर्णाटकराज्यानि क्रमशः पश्चात् तिष्ठन्ति।१०० रूप्यकस्य पत्राणि व्याजेषु अग्रे तिष्ठति।"
https://navavani.org.in/wp/archives/5831,श्रीनारायणधर्ममीमासापरिषदः शिवगिरिमठे शुभारम्भः।,"वर्क्कला/शिवगिरी-    षट्पञ्चाशत्तमस्य  श्रीनारायणधर्ममीमांसापरिषदः शिवगिरिमठे शुभारम्भः अभवत्। त्रिदिवसीये अस्मिन् कार्यक्रमे विश्व-बौद्ध-सांस्कृतिकरेन्द्रस्य स्थापकः लामा डोबुं दुलक् दीपं प्राज्वालयत्। शिक्षाप्रगतिद्वारा जाति-धर्मसङ्कल्पान् उन्मूलयितुं प्रयत्नं कृतवान् मनुष्यस्नेही भवति गुरुदेव इति लामा अवदत्
     मन्दिराणि न केवलम् आराधनकेन्द्राणि परन्तु विज्ञानकेन्द्राणि भवन्तु इति नारायणगुरुदेवस्य मार्गनिर्देशः असामान्य एवेति लामायाः अभिप्रायः। मानवस्य आत्मीयाधिष्ठानं शक्तीकृत्य निस्वार्थसेवनद्वारा लोकस्य पुरतः आत्मीयतायाः अनिर्वापदीपत्वेन प्रेज्वलति गुरुदेव इत्यपि स न्यगादीत्। धर्मसंघं ट्रस्ट अध्यक्षः स्वामी विशुद्धानन्दः आध्यक्ष्यं निरवहत्।"
https://navavani.org.in/wp/archives/5823,सैन्येन सह सङ्धट्टनेन द्वौ मावोवादिनौ हतौ।,"सुक्म- छत्तीसगड् राज्ये सैन्येन सह सञ्जाते संघट्टने द्वौ मावोवादिनौ मारितौ। अनयोरेका स्त्रीरस्ति।सुक्माजनपदे बुर्कपल् मेखलायामेव शनिवासरे संघट्टनं प्रचलति। गतदिने विवापुरे सञ्जाते संघट्टने मावोवादिनः षट् स्त्रियः द्वै पुरुषो च मारिताः आसन्।
     सुक्मा जनपद-आरक्षितपालकसंघः प्रत्येक-नियोगसेना कोब्रा केन्द्रियारक्षितारक्षिदलं च सम्भूयैव द्विदिनात्मकं मार्गणम् आयोजितवन्तः।"
https://navavani.org.in/wp/archives/5820,इन्धनस्य वर्धितं मूल्यं न्यूनीकर्तुं सर्वकारः न प्रभवतीति शिलाजमन्त्री।,नवदिल्ली-राष्ट्रे इन्धनस्य वर्धितेन मूल्येन जनानां कियान् क्लेशः अस्तीति सम्यगवगच्छति तथापि राष्ट्रस्य आर्थिकसन्तुलने परिगण्यमाने मूल्यं न्यूनीकर्तुं सर्वकारः न प्रभवतीति च कान्द्रिय शिलाजमन्त्री धर्मेन्द्र प्रधान् वर्यः अवदत्। उत्पादनशुल्ककरं न्यूनीकृत्य मूल्यवर्धनस्य सन्तुलनं कथं न शक्यते इति पत्रकराणां प्रश्नस्य व्यक्तं प्रतिकरणं स न अदात्। राज्यानि विक्रयकरं मूल्यवर्धितकरञ्च न्यूनीकृत्य प्रतिसन्धितरणं कुर्युः इति स अभिप्रैति स्म। ओपेक् राष्ट्राणि एव उत्पादनं मन्दीकृत्य मूल्यं वर्धयन्तीति च स अवदत्।
https://navavani.org.in/wp/archives/5810,लिगायाः परिवाराय सहायधनम् अदात्।,"तिरुवनन्तपुरम् –  लिगानामिकायाः वैदेशिकवनितायाः परिवाराय केरलसर्वकारेण प्रख्यापितं पञ्चलक्षरुप्यकाणां सहायधनं तस्याः सोदर्यै इल्सायै टूरिसं मन्त्री श्री कटकंपल्लि सुरेन्द्रवर्यः अदात्। लिगायाः अपमृत्युमधिकृत्य आरक्षिदलानामन्वेषणविषये इल्सा तृप्तिं प्राकटयत्। टूरिसं कार्यदर्शी श्रीमती ऱाणी जोर्ज् ऐ.ए.एस्, डो. बालकिरण् ऐ.ए.एस्, जाफर् मालिक् ऐ.ए.एस्, वि.एस् अनिल् प्रभृतयः सन्निहिता आसन्।"
https://navavani.org.in/wp/archives/5665,प्रत्येकं भारतीयः तां क्षमां याचेत।- मञ्जू वार्यर्।,तिरुवनन्तपुरम्- काश्मीरराज्ये कत्तुवा देशे आसिफा नामिका बालिका मन्दिरान्ते संपीड्य मारिता इत्यस्मिन् विषये एकैको/पि भारतीयः तां बालिकां क्षमां याचेत इति विख्याता आभिनेत्री मञ्जू वार्यर् अवदत्। तस्य बालिकाकुसुमस्य जीवने विकल्परूपेण अन्यत् किमपि नास्ति। एतादृशायां घटनायां जनरोषः प्रवर्धते तथापि घटनायाः आवर्तनं इतरत्र सम्भवति। अस्माकं नीतिन्यायव्यवस्था यथा प्रबला भवति तदानीमेव कत्तुवा समाना क्रूरा घटना अस्तं यास्यति इत्यपि सा सूचितवती।
https://navavani.org.in/wp/archives/5667,उन्नाव बलात्सङ्गव्यवहारे गृहीतं नियमसभासामाजिकं सी.बी.ऐ. निग्रहणार्थं प्रेषितः।,लख्नौ- उन्नाव बलात्सङ्गव्यवहारे गृहीतं बी.जे.पी. सामाजिकं कुल्दीप् सिंह् वर्यं न्यायालयः सप्तदिवसीयः सी.बी.ऐ. निग्रहणे प्रेषितः। लखनौ न्यायासयस्यैवायं निर्णयः। निरपराधी अहं नीतिन्यायव्यवस्थायां पूर्णतया विश्वसिमीति स माध्यमानवदत्। उत्तरप्रदेशस्य उन्नाव जिल्लायां सप्तदशवयस्का पीडिता इति विषये एव कुल्दीप् सिंहः गृहीतः।
https://navavani.org.in/wp/archives/5802,वर्णच्छत्राणि वानमुत्थितानि। पूराघोषप्रेमिणां मनस्सु उत्साहं पूरयन् त्रिशिवपुरे पूराघोषे छत्रविन्यासः।,तृशूर्-वर्णछत्राणि एकैकक्रमेण वानमुदगच्छत्। पूरप्रेमिणां मनसि अत्युत्साहं जनयन् छत्रविन्यासः। छत्रेषु श्रेष्ठतायै तिरुवम्पाटी पारमेक्काव् देवस्थाने परस्परं स्पर्द्धमाने पूराघोषाय आगतानां जनलक्षाणां मनांसि चोरयन् तेक्किन् काट् स्थलमेकं वर्णोद्यानमभवत्। तदन्तरे अभ्यूहानां विरामं कुर्वन् विस्फोटकवस्तूनां प्रयोगाय अनुमतिं च प्राप। तिरुवम्पाटी पारमेक्काव् देवस्थानयोः एतत्सम्बन्धी निर्देशः दत्तः। श्वः प्रात एव विस्फोटकप्रयोगः। पूर्वम् एतदर्थम् अनुमतिं न लब्धा इत्यतः महान् प्रतिषेधः अवर्तत। अधुना तु सर्वं शुभमभवत्।
https://navavani.org.in/wp/archives/5796,केरलेषु माध्यमिकस्तरपर्यन्तं पठन्तेभ्यः छात्रेभ्य निश्शुल्कं गणवस्त्रदानम्। वितरणम् अस्मिन् मासे पूर्णं भविष्यति।,"तिरुवनन्तपुरम्- राज्यस्थानां प्राथमिक-माध्यमिकस्तरीयाणां छात्राणां कृते मूल्यस्वीकारं विना गणवस्त्राणि दीयन्ते। एषां वितरणम् अस्मिन् मासे एव पूर्णं भविष्यति। सार्धचतुर्लक्षं छात्राः अस्याः पद्धतेः गुणभोक्तारः भवन्ति।हस्तवेमनिर्मितानि वस्त्राण्येव एतदर्थमुपयुज्यन्ते। विद्यालयाधिष्ठितं वर्णवैविध्यं भवेत् इत्यतः विविधेषु वर्णेषु २३ लक्षं मीट्टर् पटाः हान्टेक्स् हान्वीव् संस्थाभ्याम् एतदर्थं सज्जीकृताः सन्ति। तिरुवनन्तपुरतः एरणाकुलपर्यन्तानां सप्तानां दक्षिणजनपदानां कृते हान्टेक्स् संस्था, इतरेषाम् उत्तरजनपदानां कृते हान्वीव् संस्था च गणवस्त्राणि दातुं सन्नद्धे भवतः।प्रतिछात्रं द्वियुगलं गणवस्त्रं दीयते।"
https://navavani.org.in/wp/archives/5792,अनुवैद्यानां कर्मस्थगनप्रक्षोभः प्रतिगृहीतः।,"तिरुवनन्तपुरम्- राज्ये अद्य आरभ्यमाणम् अनुवैद्यानां कर्मस्थगनसमरं प्रत्यग्रहीत्। तेषामावेदनं परिगणय्य वेतनपरिष्करणाय सर्वकारीणादेशः उद्घोषित इत्यतः समरमुखात् ते प्रतिनिवर्तन्ते। तथापि दैनिकभृतीनां न्यूनतां विरुध्य प्रक्षोभान्तरं आयोक्ष्यन्ते इति अनुवैद्यानां संघः असूचयत्। अद्य प्रचाल्यमानं पथसञ्चलनमपि प्रत्यपाययत्।
अद्य प्रभृति अनिश्चितकालसमरः इति अनुवैद्यानां प्रख्यापनात् पश्चात् ह्यः अपराह्णे एव वेतनपरिष्करणाय आदेशः उद्घोषितः। आदेशस्य हस्तप्राप्तिपर्यन्तं समर इति अनुवैद्यानां संघः(यु.एन्.ए.) पूर्वं निश्चियं करोति स्म। तदपि अधुना निरस्तः।"
https://navavani.org.in/wp/archives/5784,१२ – १६ वयस्काः बालिकाः किं न? बालपीडकेभ्यो मृत्युदण्डः इत्यध्यादेशे वयःपरिधिं विरुध्य महानटः कमलहासः।,"चेन्नै- महानटः तथा मक्कळ् नीति मय्यम् इति दलस्य नेता च कमलहासः बालपीडकेभ्यो मृत्युदण्ड इति पोक्सो नियमस्य संशोधने वयः परिधिविषये विप्रतिपन्नः अस्ति। अस्मिन्नध्यादेशे वयःपरिधि १६पर्यन्तं भवेदिति स चेन्नैनगरे उक्तवान्।
गतदिने राष्ट्रपतिना अङ्गीकृते अध्यादेशे ऊनद्वादशवयस्कानामुपरि यदि पीडा जायेत तर्हि पीडकेभ्ये मृत्युदण्डः १२ तः १६ पर्यन्तं वयस्कानां पीडा जायेत चेत् पीडकेभ्ये आजीवं कारावासः इति रूपेण पोक्सो नियमे संशोधनमभवत्। अत्र वयः परिधिः ऊनषोडशवयः इति परिवर्तनं करणीयमिति कमलहासः संसूचितवान्।"
https://navavani.org.in/wp/archives/5759,"मृगेषु सञ्चाल्यमानम् औषधपरीक्षणं मर्त्येषु, २१ ग्रामीणाः गुरुतरावस्थायाम्।","जयपुर्- औषधपरीक्षणविधेयाः २१ ग्रामीणाः गुरुतरावस्थायां जयपुर् चिकित्सालयं प्रवेशिताः। राजस्थानस्य चारु जनपदे निरक्षरेषु ग्रामीणेष्वेव वैदेशिकम् औषधऩिर्माणप्रमण्डलम् अनधिकृतरीत्या औषधपरीक्षणम् अकरोत्।
     प्रायः मृगेष्वेव एतादृशं परीक्षणं प्रचलति। तत् प्रतिदिनं ५०० रूप्यकाणि दत्वा ग्रामीणेषु परीक्षितमस्ति। अस्य मासस्य १८ तमे दिनाङ्के परीक्षणमारब्धम्।औषधस्य सेवनात् परं ते मुग्धाः अभवन्निति वार्ता अस्ति।अतः प्रमण्डलं विरुध्य ते आवेदनं समर्पितवन्तः।
     विषयं गैरवत्वेन पश्यति अन्विष्य आगस्कारिणं विरुध्य कर्शनः व्यवहारः भविष्यतीति आरोग्यमन्त्री कालिचरण् सरप् अवदत्।"
https://navavani.org.in/wp/archives/5753,सचिवालयं प्रति अनुवैद्यानां पथसञ्चलनम्।,"तिरुवनन्तपुरम्- अनुवैद्यानां वेतनपरिष्करणविषये मन्दतां विरुध्य निजीयचिकित्सालयस्थाः अनुवैद्याः केरलसचिवालयं प्रति पथसञ्चलनम् आयोजयन्ति। ऐक्य अनुवैद्य सङ्घस्य (यु.एन्.ए)नेतृत्वे एव पथसञ्चलनम्। चेर्तलातः तिरुवनन्तपुरं पर्यन्तं भवति सञ्चलनं तद् अस्य मासस्य २४ तमे द्नाङ्के समारभ्यते। अनुवैद्यानां राज्यव्यापकं कर्मस्थगनमपि तस्मिन्नेव दिने भविता।
अनुवैद्येभ्यः अवरतः २०००० रूप्यकाणि वेतनत्वेन निर्णीतान्यासीत्। प्रख्यापनानन्तरम् अष्टमासे व्यतीते अपि तादृशः सर्वकारीणनिदेशः न प्रकाशितः एतदेव कर्मस्थगनस्य कारणम्। २४३ दिनानि यावत् ते प्रक्षोभं कुर्वन्ति स्म।"
https://navavani.org.in/wp/archives/5748,मेट्रो रेल् निलयस्य निकटे अट्टत्रययुक्तः प्रासादः प्रभञ्ज्य अपतत्। रेल्यानसेवनं भागिकतया निरुद्धम्।,कोच्ची- एरणातुलं कलूरे अट्टत्रययुक्तः प्रासादः निर्माणावस्थायामेव भग्नमभूत्। अपघाते मर्त्यानामपायो नास्ति। ह्यः रात्रौ दशनादने कलूर् मेट्रो निलयसमीपे एव प्रासादः पतित्वा भूमिमन्तर्गतः। अपघातेन मेट्रो सेवनं तात्कालिकतया अवसितम्। निकटस्थं रथ्यागतागतमपि तात्कालिकतया निरुद्धम्। सुरक्षाकारणेनैव सेवनभङ्गः अभवत्।
https://navavani.org.in/wp/archives/5726,बालानां वाचनोत्सवस्य षार्जाराज्ये शुभारम्भः।,"षार्जा- बालानां दशमवाचनोत्सवस्य षार्जायां समारम्भो/भवत्। दशदिनात्मिकायाम् अस्यां मेलायां नैके छात्राः भागं भजिष्यति। पुस्तकप्रदर्शनं विक्रयः तथा बालानां कृते बहवः कला-शास्त्रकार्यक्रमाः प्रतियोगिताश्च वाचनोत्सवस्य भागत्वेन आयोज्यमानाः सन्ति
ऐक्य-अारब एमिरेट्स् परमोन्नतसमित्यङ्गं तथा षार्जा भरणाधिकारी च षेय्ख् डो. सुल्तान् बिन् मुबम्मद् अल् खासिमि वर्यः एव एक्स्पो केन्द्रे अस्य कार्यक्रमस्य उद्घाटनं व्यदधात्। बालैः तेषां पुस्तकैश्च साकं बहुसमयं व्यतीतवान्।"
https://navavani.org.in/wp/archives/5720,कठ्वा विषयः राष्ट्रस्य अपमानकर इति राष्ट्रपतिः।,नवदिल्ली – कठ्वा विषयः अस्माकं राष्ट्रस्य अपमानकर इति राष्ट्रपतिः रामनाथकोविन्दः। किशोराणां सुरक्षा समाजस्य उत्तरदायित्वमस्ति। स्वतन्त्रताप्राप्त्यनन्तरं ७०  वर्षाणि अतीतानि। तथापि ईदृशानां संभवानां प्रभावः राष्ट्रस्य अपमानभूता इत्यपि सः अभिप्रैति स्म। राष्ट्रे नीतिन्यायपरिपालनं भवतीति दृढीकरणमावश्यकमति राष्ट्रपतिः असूचयत्।
https://navavani.org.in/wp/archives/5712,"राष्ट्रे मुद्रादौर्लभ्यं रूक्षम्, स्वयंप्रवृत्तिकोशाः शून्याः, सामान्यजनाः दुरितह्रदे, तात्कालिकमिति अरुण् जेट्ली।","नवदिल्ली- राष्ट्रे धनपत्रदौर्लभ्यं रूक्षमभवत्। स्वयंप्रवृत्तिकोशयन्त्राणि शून्यान्यभवन्। हस्ते मुद्रापत्राभावात् जनाः बहुकष्टमनुभवन्ति। एतस्मिन्नन्तरे एषा स्थितिः तात्कालिकी इति वित्तमन्त्री अरुण् जेट्लीवर्यः अवदत्।
कर्णाटका, महाराष्ट्रा, राजस्थान्, उत्तरप्रदेशं, मध्यप्रदेशं, आन्ध्राप्रदेशं, तेलङ्गाना राज्येष्वेव मुद्रादौर्लभ्यम् अतिरूक्षमनुभूयन्ते। राजधान्यां दिल्यां ए.टी.एम् यन्त्राणि शून्यानि अभवन्निति आवेदनमस्ति। दक्षिणदिल्लीस्थेषु आर्.के.पुरं, कान्पुर् प्रभृतिषु स्थलेषु ए.टी.एम्. यन्त्रेभ्यः मुद्रां स्वीकर्तुं न शक्यते इत्यपि सूचना अस्ति।"
https://navavani.org.in/wp/archives/5701,"अद्य सम्पूर्णपिधानं(हट्ताल्) नास्ति, सामाजिकमाध्यमेषु प्रचारणं व्याजम्।","तिरुवनन्तपुरम्-काश्मीरे कठ्वायाम् अष्टवयस्का बालिका मारिता इति सम्भवं प्रतिषिध्य सोमवासरे केरलेषु सम्पूर्णपिधानं भवतीति रूपेण सामाजिकमाध्यमेषु व्याजं प्रचारणं प्रचलदस्ति। कस्यापि दलस्य सहयोगित्वं नास्ति, २४ होरासमयिकं पिधानमेव अायेजितम् इत्यादीनि प्रचारितानि दृश्यन्ते। सामाजिकमाध्यमानां शक्तिं प्रदर्शयितुमवसरः इति रूपेणापि प्रचारणं चलति। जनाः पत्रिकाकार्यालयेषु बहुवारं दूरवाणीद्वारा अन्वेषणं कुर्वन्ति। आधुना पत्रिकाकार्यालयेभ्यः विज्ञायते यत् एतादृशं प्रचारणं व्याजमेवेति।"
https://navavani.org.in/wp/archives/5695,"तोमाविशुद्धः केरलान् नागच्छत्, सभाप्रस्तावं निरस्य इतिहासज्ञः एं.जी.एस्. नारायणन्।","कोषिक्कोट्- विशुद्धतोमा केरलमागत्य अत्रत्यान् ब्राह्मणान् धर्मपरिवर्तनं कृतवान् इति क्रैस्तवसभायाः प्रस्तावः अबद्धजटिल एवेति विख्यातः इतिहासज्ञः एं.जी.एस्. नारायणन् वर्यः अवदत्। विशुद्धतोमायाः आगमनकाल इति तैः सूचिते काले केरलेषु जनवासोƒपि नासीत्, पुनः कथं ब्राह्मणाः अत्र अभवदिति स अपृच्छत्।
तोमाविशुद्धस्य आगमनसूचकं निदानमस्तीति सीरो मलबार् सभायाः प्रस्तावः अप्रामाणिक एवेति सः न्यगादीत्। पूर्वं पोल् तेलक्काट् इति पुरोहितः एतादृशमभिप्रायं सूचितवानासीत्। तं विरुद्ध्यैव सभा तदर्थं निदानमस्तीति अभिप्रैति स्म। अयमेवाभिप्रायः अधुना इतिहासकारेण निरस्यते।
राजनैतिकदलानि धार्मिकदलानि च असकृत् इतिहासस्य दुर्व्याख्यानं कुर्वन्ति। एतेन प्रभाविताः एव ईदृशमभिप्रायं कुर्वन्ति। क्रिस्तोः पश्चात् ५२ तमे वर्षे केरलदेशः समन्तात् अरण्यसदृशमासीत्। तत्र विशुद्धतोमा आगत्य किं कर्तुं शक्यते स्म इति स अपृच्छत्। मौर्यशासनस्य अन्तिमे चरणे एव अत्र जनवासमासीत्। अतः तोमाविशुद्धस्य केरलसन्दर्शनं क्रैस्तवसभया कल्पितमेव इत्यपि स न्यगादीत्।"
https://navavani.org.in/wp/archives/5677,ऐश्वर्यस्य शुभदर्शनेन सह अद्य विषुवमहोत्सवः।,"।गुरुवायूर्- आगम्यमानानां शुभदिनानां प्रतीक्षया सह विषुशुभदर्शनाय मन्दिरेषु महान् भक्तजनसम्मर्दः। केरलीयाः ऐश्वर्यस्य समृद्धेश्च आगमनम् उद्घोषयन्तः अद्य विषुवमहोत्सवं समाचरन्ति। नववर्षं प्रति पदविन्यास एव विषुवस्य प्रसक्तिः। स्नेहप्रतीकैः फलैः सह कर्णिकारकुसुमानां पीतवर्णः विषुवोपहारस्य ऐश्वर्यं च अमुमुत्सवं महत्तरं नयन्ति।
केरलीयानां कार्षिकोत्सवः खलु विषुवोत्सवः। आगामिवर्षस्य समग्रफलमपि विषुफलमिति नाम्ना गणयन्ति जनाः। विषुवसमानाः उत्सवाः भारतस्य विभिन्नेषु प्रान्तेषु अस्मिन्नेव दिने आचर्यन्ते। सूर्यस्य मेषराशिसंक्रान्तिदिने विषुवमायाति। अत एव विषुवशुभदर्शनार्थं मन्दिरेषु भक्तजनसम्मर्दः अनुभूयन्ते।
सर्वेभ्ये नववाणीसङ्घस्य विषुवशुभकामनाः अर्पयामः।"
https://navavani.org.in/wp/archives/5651,कण्णूर् परियारं वैद्यकीयकलालयः सर्वकारेण स्वायत्तीकृतः।,कण्णूर्- सहकारिस्वामित्वरूपेण कण्णूर् परियारं देशे प्रवर्तमानः वैद्यकीयकलालयः केरलसर्वकारेण स्वायत्तीकृतः। अस्य कलालयस्य स्वामित्वम् इतः परं सर्वकारे निक्षिप्तं भवति। तादृशः अनुदेशः सर्वकारेण दत्तः। तदर्थं विज्ञप्तस्य अन्वादेशस्य अङ्गीकारः मन्त्रिमण्डलेन दत्तः। स्वामित्वस्वीकाराय सर्वे गतिविगतयः पूर्तीकृताः इति स्वास्थ्यमन्त्रिणी शैलजावर्या उक्तवती। कलालयममुं सर्वकारस्वामित्वे आनेष्यतीति तया पूर्वमेव उक्तमासीत्।
https://navavani.org.in/wp/archives/5646,मलयालदेशस्य भारतस्य च अभिमानमूर्तिः मुहम्मद् अनस्- कोमण्वेल्त् क्रीडायां सुवर्णपतकसमानं चतुर्थं स्थानम्।,"गोल्ड् कोस्ट्- कोमण्वेल्त् क्रीडासत्रे पुरुषविभागे ४०० मीट्टर् धावनस्पर्धायां केरलीयः मुहम्मद् अनस् चतुर्थस्थानमावहत्। षट् दशकानन्तरं भारतस्य कृते क्रीडायाः अन्तिमचरणं प्राप्य अनस् इतिहासमारचयत्।
अन्तिमचरणे श्रेष्ठतां प्रकटयन्नपि चतुर्थस्थानं गतत्वात् पतकं न प्राप। स ४५.३१ स्पन्दसमयेन लक्ष्यं प्राप। अस्मिन् मत्सरे ऐसक् मक्वाना सुवर्णपतकं स्वायत्तीकृतवान्। बोट्स्वाना देशीयः स ४४.३५ स्पन्दसमयेन लक्ष्यं प्राप।
ह्यः सम्पन्ने उपान्तचरणमत्सरे चतुर्थे पादे धावन् अनस् ४४.४४ स्पन्दसमये लक्ष्यं प्राप्य अन्तिमचरणमत्सराय योग्यो/भवत्। इतः पूर्वं १९५८ कमे वर्षे काजिफल् मिल्खा सिङ् वर्यः अस्मिन् विभागे अन्तिमचरणक्रीडां प्रविशति स्म।"
https://navavani.org.in/wp/archives/5640,"पाठनार्थं पुनः पठेत्, अध्यापकानां केन्द्रमानदण्डानुसारं योग्यतानिर्णयः।","तिरुवनन्तपुरम्- माध्यमिकस्तरे अध्यापकानां स्नातकबिरुदम् उच्चस्तरे स्नातकोत्तरबिरुदं च अवश्यां योग्यतां कारयति। तद्वत् अध्यापकप्रशिक्षणानुसन्धानकेन्द्रे- (डयट्) विद्यावारिधिबिरुदम् अथवा नेट् परीक्षाविजयश्च अवश्यं कारयति। २०१९ एप्रिल् प्रथमदिनात् इयं व्यवस्था प्राबल्ये भविता। तावदवधि अध्यापका‌ः स्तरानुसारं योग्यतां स्वायत्तीकुर्युः।
केन्द्रीय शिक्षाधिकारनियमान् अनुसृत्य इदं परिवर्तनं प्राबल्यं कर्तुं राष्ट्रिय-शिक्षकप्रशिक्षण-समितेः (एन्.सी.टी.ई)निर्देशः।
प्रथमतः पञ्चमकक्ष्यापर्यन्तं प्राथमिकस्तरः, षष्ठतः अष्टमकक्ष्यापर्यन्तं माध्यमिकस्तरः, नवमदशमकक्ष्ये उच्चस्तरः, एकादशद्वादशकक्ष्ये उच्चतरस्तरः इत्यस्ति स्तरनिर्णयः। माध्यमिकस्तरादारभ्य प्रत्येकं विषयस्य पाठने तत्तद्विषये विरुदमावश्यकम्।"
https://navavani.org.in/wp/archives/5622,"सिरियादेशे रासायुधप्रयोगः, ७० जनाः मारिताः, शिष्टेषु केचन गुरुतरावस्थायाम्।","दमास्कस् – सिरियायां पुनः रासायुधप्रयोगः। विमतमेखलायां दूमायां सञ्जाते आक्रमणे ७० जनाः मारिताः। तेषु स्त्रियः शिशवश्चान्तर्भवन्ति। शनिवासरे रात्रावेव रासायुधप्रयोगः सञ्जातः। आक्रमणे नैके जनाः रुग्णाश्च सञ्जाताः।
     क्लोरिन् वातकसंयुक्तमेव आक्रमणाय उपयुक्तमिति संशयः।वदनात् फेनप्रस्रवणरूपाणि शिशूनां चित्राणि चलचित्राणि च नवमाध्यमेषु बहुप्रचारितानि दृश्यन्ते।
     प्रदेशात् जनाः अपवारयन्तः सन्ति। रुग्णेषु बहूनाम् अवस्था गुरुतरा इत्यतः मृत्युसंख्यायां वर्धना जायेतेति वैट् हेल्मेट् संस्था आवेदयत्। परन्तु रासायुधप्रयोगस्य आधिकारिकं स्थिरीकरणं नागतम्।"
https://navavani.org.in/wp/archives/5599,पठनकार्ये पश्चाद्गमनकारणेन छात्राः विद्यालयेभ्य न निष्कासनीया इति सी.बी.एस्.ई.।,"पठनकार्ये पुरोगतिर्नास्तीति कारणेन पराजिताः भविष्यन्तीति कारणेन वा छात्रान् विद्यालयेभ्यो निष्कासयितुं मार्गाः नान्वेष्टव्या इति सी.बी.एस्.ई. संस्थया विज्ञापितम्। १०० शतमित विजयाय निर्बन्धितरूपेण विद्यालयसंक्रामपत्रं न दातव्यमित्यपि तेषां सूचनास्ति। संंक्रामपत्रं रक्षाकर्तृणाम् आवेदनानुसारमेव दातव्यम्।
उत्तीर्णतायै आन्तरमूल्यनिर्णयस्य अङ्केन समम् आहत्य प्रतिशतं ३३ अङ्काः कल्पिता। पूर्वमेतत् आन्तराङ्कं विना ३३ प्रतिशतमासीत्। पाम्पाटी विद्यालयात् एकस्य छात्रस्य आत्महत्यायाः अनन्तरमेव अस्मिन् विषये अधुना नूतनः निर्णयः आगतः।"
https://navavani.org.in/wp/archives/5594,काठ्मण्डूतः नवदिल्लीं प्रति रेल्यानपथनिर्माणार्थं समया।,"नवदिल्ली- नेपालस्य काठ्मण्डूतः भारतं प्रति रेल्यानपथं निर्मातुं भारतं नेपालश्च समयामकुरुताम्। प्रतिरोध-सुरक्षा-यातायात-वाणिज्यरंगेषु द्वयोः राष्ट्रयोः मिथः सहकारित्वं शक्तं कर्तुमपि समया जाता।
     भारते पर्यटनं कुर्वता नेपाल् प्रधानमन्त्रिणा के.पी. शर्मा ओलीवर्येण सह चर्चायाः अनन्तरं प्रधानमन्त्रिणा नरेन्द्रमोदिना इदं स्पष्ठीकृतम्। द्वयोः राष्ट्रयोः अन्तराले विवृतस्य सीम्नः दुरुपयोगितां निरोद्धुं शक्तः निर्णयः भविता। भारतेन सह सहकरणं नेपालस्य परमप्रधानमिति के.पी. शर्म ओली वर्यः अभिप्रैति स्म।
     नेपाल् सन्दर्शनार्थं प्रधानमन्त्रिणं नरेन्द्रमोदिनं स आमन्त्रितवान्। राष्ट्रपतिना रामनाथकोविन्देन सहापि ओलीवर्यः साक्षात्कारं कृतवान्।"
https://navavani.org.in/wp/archives/5588,सर्वोच्चन्यायालयस्य निर्णयः अङ्गीकरिष्यते। सर्वे विद्यार्थिनः बहिर्गन्तव्याः भवन्ति। – स्वास्थ्यमन्त्रिणी के.के.शैलजा।,"तिरुवनन्तपुरम् – कण्णूर् अञ्चरक्कण्टि, करूणा वैद्यकीयकलालययोः २०१६-१७ वर्षस्य छात्रप्रवेशनसम्बन्धिनं सर्वोच्चन्यायालयनिर्णयं सर्वकारः अङ्गीकरिष्यति इति स्वास्थ्यसचिवा के.के. शैलजावर्या अवदत्। निर्णयानुसारं उभयोः कलालययोः तद्वर्षीयाः सर्वे छात्राः बहिर्गमनीयाः भवन्ति इत्यपि सा न्यगादीत्।
न्यायालयस्य विधिनिर्णयः अनुसरणीयः। निर्णयं नियमान्तरेण अतिक्रान्तुं सर्वकारस्य भागे परिश्रमः नास्ति इत्यपि रिपोर्टर् वार्तानालिकायाः क्लोस्ट् एन्कौण्टर् इति प्रतिवारकार्यक्रमे भगं भजन्ती सा निगदितवती।"
https://navavani.org.in/wp/archives/5580,विश्वविद्यालयस्थः विदूरविद्याभ्यास पद्धतिः-ः विश्वविद्यालय-धनादेशायोगेन अङ्गीकारः निरस्यते।,कोट्टयम्- केरलस्थानां सर्वेषां विश्वविद्यालयानां विदूरविद्याभ्यासपद्धतीनाम् अङ्गीरारः विनश्यते। आगामिनि अध्ययनवर्षादारभ्य एषां पद्धतीनामङ्गीकारः विश्वविद्यालय-धनादेशायोगेन निरस्यते। आयोगस्य मानदण्डानुसारं केरलस्थस्य कस्यापि विश्वविद्यालयस्य अस्याः पद्धत्याः सञ्चालनार्थं योग्यता नास्ति। २०१८ तमे वर्षे आरभ्यमाणस्य पठनक्रमस्य प्रवेशनं न साध्यं भविष्यति। अधुना केरलस्थेषु विश्वव्ग्यालयेषु स्नातक-स्नातकोत्तरपठनक्रमे १.७२ लक्षं पठितारः सन्ति। एषां पठनं पूर्णं भवितुम् अवकाशः अस्ति।
https://navavani.org.in/wp/archives/5575,"प्रश्नपत्रसुरक्षाभङ्गः, आवेदनं सर्वोच्चन्यायालयेन निरस्तम्। सी.बी.एस्.ई. निर्णये अन्तर्मेलनं न शक्यमिति न्यायालयः।","नवदिल्ली- प्रश्नपत्राणां सुरक्षाभङ्गविषये समर्पितानि सर्वाणि आवेदनानि सर्वोच्चन्यायालयेन निरस्तानि। पुनःपरीक्षा सम्बन्धे सी.बी.एस्.ई. निर्णये न्यायालयस्य अभिवीक्षणं नावश्यकमिति कारणेनैव आवेदनानि निरस्तानि।
सी.बी.एस्.ई. संस्थायाः भरणपरेषु कार्येषु अन्तर्मेलनार्थं सर्वोच्चन्यायालयस्य आधिकारः नास्ति। प्रश्नपत्रपतने अन्वेषणार्थं विज्ञापनं कर्तुं अन्वेषणं कर्तुं वा नास्ति अधिकारः। अस्मिन् विषये वादस्वीकाराय तात्पर्यमपि नास्तीति सूचयन्नेव आवेदनानि न्यायालयेन निरस्तानि।"
https://navavani.org.in/wp/archives/5565,विन्नी मण्टेला दिवंगता।,"जोहनास्बर्ग् – दक्षिणाफ्रिक्कायाः विमोचननायकस्य नेल्सण् मण्टेला वर्यस्य पत्नी विन्नी मण्टेला दिवंगता। सा एकाशीतिवर्षीया आसीत्। वर्णविवेचननिर्मार्जनसंग्रामे नेल्सण् मण्टेलेन साकं एषा अपि सेनानिनी आसीत्। नूतनदक्षिणाफ्रिक्कायाः माता इत्येव सा प्रथिता।
आमयबाधया सोमवासरे अपराह्णे एव मृतिः जाता। दक्षिणाफ्रिक्कायाः प्रशस्तौ राजनैतिकदम्पती अास्तामेतौ। १९५८ वर्षे विवाहितै तौ १९९६ तमे वर्षे वैवाहिकजीवनात् पृथक्जातौ। तथापि एषा राष्ट्रे आदरणीया आसीत्।"
https://navavani.org.in/wp/archives/5561,चीनीयबहिराकाशनिलयः शान्तसमुद्रे अपतत्।,"बेय्जिङ् – चीनीयः बहिराकाशनिलयः टियान्गोङ्-१ नष्टनियन्त्रणः सन् दक्षिणशान्तसमुद्रे अपतत्। सोमवासरे प्रातः त्रिवादनकल्पमेव निलयः भूमावपतत् इत्येवानेदनम्। बहिराकाशनिलयः भौमान्तरिक्षे प्रविष्टे आसमन्तात् अग्निसादभवदिति शास्त्रज्ञाः असूचयन्।
सोमवासरे ०.१५ वादने टियान्गोङ्-१ भौमान्तरिक्षं प्राविशदिति चीनीयभौमशास्त्रज्ञाः असूचयन्। भ्रमणपथापग्रथनसङ्केतानुसारं निलयस्य प्रत्यागमनम् अमेरिकाराष्ट्रेणापि स्थिरीकृतमासीत्।"
https://navavani.org.in/wp/archives/5556,ग्रीष्मविरामकाले विद्यालयेषु कक्ष्याप्रचालनं निरुद्धम्।,"तिरुवनन्तपुरम्- ग्रीष्मविरामकाले विद्यालयेषु विशेषकक्ष्याप्रचालनविषये सामान्यशिक्षाविभागस्य जाग्रतानिर्देशः। निर्देशं विरुद्ध्य कक्ष्याप्रचालने यतते चेत् तीक्ष्णः दण्डः भवेदिति शिक्षाविभागः सूचनामदात्।
     केचन विद्यालयाः विरामकाले कक्ष्यां प्रचालयन्तीति अनुसूचनयैव शिक्षाविभागस्यायं निर्णयः। सी.बी.एस्.ई. ऐ.सी.एस्.ई. सहितानां सर्वेषां विद्यालयानां बाधको/यं निर्णयः। छात्राःक्रीडायां सामाजिकसम्पर्के च रताः भवेयुः इति विभाव्यैव एवं विज्ञापनं कृतमस्ति।
     पूर्वानुमत्या सप्तदिवसीयं शिबिरमायोजयितुं निरोधः नास्तीत्यपि विज्ञापने सूचितम्।"
https://navavani.org.in/wp/archives/5535,"प्रश्नपत्रसुरक्षाभङ्गः, झार्खण्ट् राज्ये १२ निगृहीताः।",नवदिल्ली- सी.बी.एस्.इ. संस्थायाः प्रश्नपत्रपतनघटनायां झार्खण्ट् राज्ये ए.बी.वी.पी. छात्रदलस्य नेत्रा सह १२ जनाः निगृहीताः। दलस्य छत्र जनपदीय सहयोजकेन सतीष् पाण्डया साकम् ऊर्जितपठनकेन्द्रस्य त्रयः प्रवर्तकाः नव छात्राश्च निगृहीतेषु अन्तर्भवन्ति। छत्र आरक्षिनियन्त्रकस्य अखिलेष् वार्यर् वर्यस्य नेतृत्वे शनिवासरे एव ते निगृहीताः। बीहार् राजधानीतः पट्नातः प्रश्नपत्राणि छत्रां प्राप्तानि। मार्च् २८ तमे प्रचलितस्य गणितपरीक्षायाः प्रश्नपत्रं बृहतीं संख्यां प्रतिफलत्वेन स्वीकृत्य २७ तमे दिनाङ्के सतीष् पाण्डे छात्रेभ्यः वितरितवान् इति आरक्षकाधिकारिणः वार्ताहरसम्मेळने उक्तवन्तः
https://navavani.org.in/wp/archives/5528,मात्रा सह सुप्तं नवजातशिशुं वानरः अपाहरत्।,"भुवनेश्वर् – मात्रा सह सुप्तं षोडशदिवसीयं शिशुम् अपहृत्य वानरः वनं गतः। ओडीषायां कटक् जनपदे तलाबस्त् ग्रामे एव इयं भीकरा घटना अजायत। शिशवे मार्गणं प्रचलन्नस्ति।
     वानरं शिशुमपहृतं दृष्ट्वा माता उच्चैः रुदित्वा जनान् आह्वयत्। तद्देशीयाः झटित्यागत्य अधिकृतान् सूचितवन्तः वनविभागाधिकारिभिः अग्निशमनसेनाधिकारिभिश्च मिलित्वा मार्गणमारब्धम्।
     अस्मिन् प्रदेशे दिवसेभ्यः पूर्वं केचन जनाः वानरैः आक्रमिताः आसन्। आवेदनं दत्वा अपि अधिकारिणः साहाय्यदानार्थं न सन्नह्यन्ते इति ग्रामवासिनाम् आरोपः।"
https://navavani.org.in/wp/archives/5497,सन्तोष् चषक पादकन्दुकक्रीडायां केरलम् अन्तिमचरणं प्राविशत्।,"कोल्कत्ता – केरलं सन्तोष् चषक पादकन्दुकक्रीडायाः अन्तिमचरणस्पर्धां प्राविशत्। एकपक्षीयेन एकेनैव लक्ष्यकन्दुकेन मिसोरां राज्यं पराजित्यैव केरलम् अन्तिम-चरणस्पर्धायां प्रविशति। केरलस्य कृते वी.के. अफ्दल् लक्ष्यकन्दुकमवाप्तवान्। इतरे उपान्तचरणे करणाटकं पराजित्य वंगदेशम् अन्तिमचरणं प्राप। रविवासरे अन्तिमस्पर्धा भविता तत्र केरलं वंगदेशं च क्रीडाङ्गणे परस्परं स्पर्धिष्यतः।
     प्राथमिकप्रतियोगितायां वंगदेशमपि पराजित्य विना पराभवमेव केरलम् अन्तिमस्पर्धां प्रविशदस्ति।
     २००४ तमे वर्षे पञ्चाबं पराजित्य केरलेन सन्तोष् चषकः स्वायत्तीकृतः आसीत्। पुनः २०१३ तमे वर्षे अन्तिमस्पर्धां प्रविश्यापि षूट् औट् द्वारा पराभवत्। १९७३ तमे वर्षे केरलं प्रथमवारम् इमं चषकं सम्पादयति स्म।"
https://navavani.org.in/wp/archives/5491,जि-साट् ६ए उपग्रहस्य विक्षेपणम् अद्य।,हैदराबाद् – जङ्गमदूरवाणी-सूचनासाङ्केतिकरंगं प्रबलीकर्तुं भारतस्य नूतनः सूचनाप्रसारणोपग्रहः जि-साट ६ए अद्य उद्गमिष्यति। सायं ४.५६ वादने श्रीहरिक्कोट्टा सतीष् जवान् शून्याकाशनिरीक्षणकेन्द्रात् अस्य विक्षेपणं भविष्यति। GSLV -F8 एव उपग्रहं भ्रमणपथं प्रापयति। जि.एस्.एल्.वी.-एफ् ८ इति प्रक्षेपिण्याः द्वादशतमं विक्षेपणं भवतीदम्। द्वादशवर्षायुष्मतः अस्योपग्रहस्य भारः २ टणमितं भवति।
https://navavani.org.in/wp/archives/5478,चलचित्रमण्डले श्रीकुमारन् तम्पीवर्याय जे.सी. डानियेल् पुरस्कारः।@,"तिरुवनन्तपुरम्- केरलीयचलच्चित्ररंगे समग्रयोगदानं पुरस्कृत्य दीयमानः जे.सी. डानियेल् पुरस्कारः विख्यातनिदेशकाय श्रीकुमारन् तम्पी वर्याय घोषितः। चलचित्रनिदेशकः, निर्माता, गानकारः, संगीतनिदेशकः इत्यादिषु रंगेषु स्वकीयां प्रतिभां प्रकाशयन्नस्ति अयं महानुभावः।
     आगामिनि मासे कोल्लं नगरे सम्पत्स्यमाने अधिवेशने पुरस्कारसमर्पणं भविता इति पुरस्कारं घोषयन् मन्त्री ए.के. बालन् महाशयः अवदत्। पञ्चलक्षरूप्यकाणि फलकं प्रशस्तिपत्रं च पुरस्कारे अन्तर्भवति।
     महानटस्य मधुवर्यस्य आध्यक्ष्ये निदेशकः सत्यन् अन्तिक्काट्, निर्माता सियाद् कोक्कर्, चलचित्र अक्कादमी अध्यक्षः कमल् प्रभृतयः सम्भूय पुरस्काराय श्रीकुमारन् तम्पी वर्यम् अचिन्वन्।"
https://navavani.org.in/wp/archives/5475,"धर्मनिरपेक्षकेरलम्, जाति-धर्मपङ्तिम् अपूर्यमाणानां छात्राणां संख्यायां वर्धनम्।","तिरुवनन्तपुरम्- राज्ये विद्यालयेषु जाति-धर्मपङ्क्तिम् अपूर्यमाणानां छात्राणां संख्या वर्धते। ९२०९ विद्यालयेषु प्रथमतः द्वादशपर्यन्तं कक्ष्यासु एतादृशाः १२४१४७ छात्राः प्रवेशनमाप्ताः।
गतदिने मलप्पुरं अरीक्कोट् देशे विजातीय विवाहकारणात् पिता पुत्रीं जघान इति घटना सर्वनिन्दिता आसीत्।"
https://navavani.org.in/wp/archives/5468,संस्कृतप्रचारार्थं प्रामुख्यं दत्वा कालटी संस्कृत-विश्वविद्यालयस्य अर्थसङ्कल्पः।,"कालटी- संस्कृतप्रचारः गवेषणविकासः अङ्कीयवत्करणं च लक्ष्यीकृत्य संस्कृतसर्वकलाशालायाः अर्थसङ्कल्पः। २०८.३९ कोटि रूप्यकाणाम् आयः २२२.१२ केटि रूप्यकाणां व्ययः १३.७८ कोटि रूप्यकाणां न्यूनतां च प्रतिफलन्तम् अर्थसङ्कल्पं कुलपतेः डो. धर्मराज अटाट् वर्यस्य आध्यक्ष्ये आयोजिते सिन्डिक्केट् अधिवेशने धनविनियोग-स्थिरसमित्यायोजिका डो. मिनी वर्या प्रास्तौत्।
 संस्कृतं सर्वेषाम् इति सन्देशेन संस्कृतप्रचारणपरियोजनायाः कृते एककोटिरूप्यकाणि पृथक्कृतानि। केरलस्थेषु शिक्षोपमण्डलेषु प्रत्युपमण्डलं त्रीन् विद्यालयान् चित्वा तत्र शिक्षकान् नियोज्य कक्ष्यां प्रचालयिष्यति। विद्यालयीय छात्राणां कृते वैदुष्यवृत्तिं दास्यति। आदर्शविद्यालयानां प्रवर्तनानि विपुलीकरिष्यति। मण्डलास्थानेषु एकदिनसंस्कृतसंगोष्ठीं चालयिष्यति। अनन्तपुरीतः कासरगोड् पर्यन्तं संस्कृतसन्देशयात्रां च आयोजयिष्यति।
     रजतजयन्तीमालक्ष्य भारतस्थान् संस्कृतसर्वकलाशाला कुलपतीन् समायोज्य संस्कृतशिक्षासम्मेलनं प्रचालयिष्यति संस्कृते संघिक-अन्तर्जाल-पाठ्यक्रमः अस्मिन्नेव वर्षे समायोक्ष्यते। विद्यालयीय-कलालयीय-अध्यापकेभ्य नवीकरणवर्गः प्रचाल्यते।
  रजतजयन्तीवर्षे २५ पुस्तकानि तथा सर्वेषां पठनविभागानां सम्पुटानि च प्रसाधयिष्यति। एते अर्थसङ्कल्पस्य केचन निर्देशा एव।"
https://navavani.org.in/wp/archives/5454,राष्ट्रे सर्वाणि यानानि आधारपत्रेण बन्धितुं गृहमन्त्रालयस्य उद्यमः।,नवदिल्ली-  वीथ्यां गच्छन्ती सर्वाणि यानानि तेषां स्वामिनाम् आधारपत्रेण योजनार्थं केन्द्रीय गृहमन्त्रालयस्योद्यमः। एतत्सम्बन्धि पठनं कृतवत्याः समितेः सूचनानुसारमेवायमुद्यमः। राष्ट्रस्थानांसर्वेषां यानानां विशदांशान् सञ्चेतुं केन्द्रीकृतां सज्जतामावश्यकमिति सूचना। अस्य पूर्णं प्रयोजं लभेत चेत् आधारसंयेजनमवश्यंभावि। अधुनायानानां विशदांशान् तत्तद्राज्ये एव लभते।
https://navavani.org.in/wp/archives/5433,आवश्यकानि अवाप्तुम् आमरणं समरमिति अन्ना हसारे।,"नवदिल्ली- आवश्यकानि अवाप्तुं मरणपर्यन्तं समरं करोमि इति अन्ना हसारे वर्यः। लोकपाल् देयकम् आयोजयितुं केन्द्रप्रशासनस्य तन्द्रा वाग्दानलङ्घनमेव, तद्वारा अत्याचारिणां साहाय्यं करोति केन्द्रप्रशासनमित्यपि स अवोचत्।दिल्ल्यां रामलीलाभूमिकायां सम्पत्स्यमाने समरे राजनैतिकदलानि भागं न भाजयति इति स उक्तवान्। राजनैतिकदलानि निर्वाचने प्रत्याशीकृतानि सङ्घानि च अस्यां वेदिकायां नाह्वयति।लोकपाल देयकस्य प्रायोगिकीकरणं कृषकसमस्यानां परिहारः इत्यादीनि आवश्यकानि उन्नीय रामलीला वेदिकायाम् अारब्धः अन्ना हसारे वर्यस्य उपवाससमरः अद्य द्वितीयदिनमुपगतः"
https://navavani.org.in/wp/archives/5418,विद्यालयेषु कलालयेषु वा मम पुस्तकानि न पाठनीयानि – एम.टी.,"तिरुवनन्तपुरम्- विद्यालयेषु कलालयेषु वा मम पुस्तकानि न पाठयेयुः इति विवादेन सह सुप्रसिद्धः कैरलीसाहित्यकारः ज्ञानपीठविजेता च एं.टी. वासुदेवन् नायर् वर्यः। पाठ्यपद्धतौ साहित्यपठनाय अवकाशः नास्तीत्यतः स एवमभिप्रैति स्म।
     पाठ्यपद्धतीतः साहित्यस्य दूरीकरणमेव अधुना पश्यति। अद्यतने काले साहित्ये भाषायां च अवश्यं परिज्ञानं  छात्राणां नास्ति। अस्मिन् विषये बालचन्द्रन् चुल्लिक्काट् इति कविवर्यस्याभिप्रायः सत्यमेवेति एं.टी. वर्यः विशदमकरोत्। स्वकीयां कवितां छात्रान् न पाठयेत्, स्वरचनासु गवेषणमपि नानुवदनीयमिति बालचन्द्रन् चुल्लिक्काट् वर्यः पूर्वम् अभिप्रैति स्म। अध्यापकनियुक्तौ धनदानं छात्रेभ्यः अधिकाङ्कदानं च विरुद्ध्यैव तस्येयं प्रस्तावना जाता।"
https://navavani.org.in/wp/archives/5400,अङ्कीय जीवनशैल्याः सार्वत्रिकीकरणमेव लक्ष्यम् – मुख्यमन्त्री।,"कोच्ची- अङ्कीय-जीवनशैलीं प्रावर्तिकं कर्तुं तथा सूचनातन्त्रज्ञानरंगे केरलस्य साध्यतां परमावधि प्रयोजनं कर्तुं च सर्वकारः यतते इति मुख्यमन्त्री पिणरायि विजयः अवदत्। कोच्चीनगरे सम्पद्यमानां भाविनि गोलीय-सूचनातन्त्रज्ञान-उच्चकोटिम् (Future Globel IT Summit)उद्घाटयन्नासीत्  सः।
     विज्ञानमेव केरलस्य भविष्यः । बृहत् परिवर्तनमेव केरले सञ्जायते। अङ्कीयरङ्कस्य परिवर्तनानुसृतं यूनां वैदग्द्यमपि परिवर्तनीयं भवति। विश्व-गुणवत्तानुसृतं पश्चात्तलसौविध्यम् अत्रापि लभेत। ऐ.टी. पार्क् मध्ये/पि पश्चात्तलविकासः प्रचलन्नस्ति।
     अन्तर्जालः प्रत्येकं पौरस्य अधिकारत्वेन प्रख्यापितः। गोलीय-सूचना-तन्त्रज्ञानस्य केन्द्रत्वेन केरलस्य परिवर्तनम् अावश्यकम् इत्येव अस्य मेलनस्य लक्ष्यम् इत्यपि स अवादीत्। एं केरला पब्लिक् वैफै मोबैल् आप् वेदिकायां तेन अनावृतम्।"
https://navavani.org.in/wp/archives/5388,गुरुप्रियपुरस्कारः बिजुमहोदयाय।,इरिङ्गालक्कुटा – विद्याभ्यासजिल्लायाः एतद्वर्षीयः गुरुप्रियपुरस्कारः विद्याभ्यासजिल्लास्तरीय-संस्कृतसमितेः कार्यदर्शी के.डि बिजुमहोदयाय घोषितः। अनेकवर्षाणि यावत् संस्कृतनाटकस्य संविधाने पाठने च भागमावहन् श्री बिजुः इरिङ्गालक्कुटायाः समीपस्थे परप्पूक्करा पि.वि.एस.एच्.एस् उच्चविद्यालये संस्कृताध्यापकः भवति। नववाणीसंरंभस्य प्रगत्यर्थं बहुप्रयत्नं कृतवानयं अध्यापकः। तस्य महोदयस्य कृते नववाणीसंघस्य सादरं अभिनन्दनानि।
https://navavani.org.in/wp/archives/5383,संस्कृतं सूचनासाङ्केतिकविद्यां च संयोज्य गवेषणं कृताय करियात् अब्दुल् रषीद् वर्याय विद्यावारिधिबिरुदम्।,"मलप्पुरम्- श्रीशङ्कराचार्यसंस्कृतसर्वकलाशालायाः व्याकरणविभागात् करियत् अब्दुल् रषीद् इति छात्रः विद्यावारिधिबिरुदं स्वायत्तीकृतवान्। Analysis of Tantrayukti in the light of Sanskrit Grammer इति विषये अनेन गवेषणं कृतम्।
मलप्पुरं मक्करप्परम्ब् कालाव् देशस्थस्य सेय्तलवी हाजिनः कुट्टश्शेरि जमीलायाश्च पुत्रः भवति। अब्दुल् रषीद्। व्याकरणविभागे सहयोगप्राध्यापकस्य डो. एं.वी. नटेशवर्यस्य मार्गनिर्देशने एव सः प्रबन्धं समर्पितवान्।
संस्कृतव्याकरणशास्त्रं तन्त्रयुक्तिं च संगणकसाहाय्येन विशकलनं कर्तुं विषयप्रबन्धनव्यवस्था(Content Management System) रूपस्य ओपाल् ओप्पण् सेर्स् इत्यस्य साहाय्येनैव उपकरणमायेजितम्।
संस्कृतव्याकरणस्य आधाररूपाणां ४००० पर्यन्तं पाणिनीयसूत्राणां पदच्छेदः अर्थः समासः उदाहरणम् इत्यादीनि इदं टूल् उपयुज्य विशकलनं कुर्यात्। संज्ञा- विधि-नियम-अतिदेश-अधिकार-परिभाषासूत्राणि कृत्यतया विभज्य विशकलनं कर्तुम् अनेन साध्यं भवति। अध्यायः पादः सूत्रम् इति क्रम एव लब्धसम्पर्कोपकरणे/पि लभ्यं भवति।"
https://navavani.org.in/wp/archives/5379,आगामिनः अध्ययनवर्षादारभ्य विद्यालयीययानेषु गोलीयस्थाननिर्धारणरीतिम् अवश्यं कारयति।,तिरुवनन्तपुरम्- केरले सर्वेषु विद्यालयीययानेषु गोलीय-स्थाननिर्धारणरीतिम् आयोजयितुं सर्वकारनिर्देशः। आगामिनः अध्ययनवर्षादारभ्य इयं रीतिः प्राबल्ये भविता इति राज्य परिवहणमन्त्री ए.के. शशीन्द्रवर्यः विधानसभायाम् अवदत्। विद्यालयीयवाहनानां पीतवर्ण लेपनरीतिम् अवश्यरूपेणानुवर्तते। नियमोल्लङ्घनमवगन्तुं रक्षिदलं यान्त्रिकयानविभागश्च संयुक्ततया निरीक्षणं करिष्यति। सहप्रान्तीयपरिवहणाधिकारिणः नेतृत्वे विद्यालयेषु अध्यापकान् नियन्त्रकान् कृत्वा समितयः आसूत्रिताः। कार्यमिदम् अनूप् जेक्कब् इति सदस्यस्य ध्यानामन्त्रणोपक्षेपस्य समाधानरूपेण मन्त्रिणा उकितम्।
https://navavani.org.in/wp/archives/5367,भिन्नलिङ्गयुक्तानां छात्राणां प्रमाणपत्रे प्रत्येकं कोष्टकम्।,तिरुवनन्तपुरम् – केरलेषु इतः परं दशमकक्ष्या-प्रमाणपत्रेषु भिन्नलिङ्गयुक्तानां छात्राणां प्रत्येकं कोष्टकं भविष्यति। विद्यालयीयरेखासु पुरुष-स्त्री इत्यत्र भिन्नलिङ्ग इति नूतनं किमपि कोष्टकं  योजयितुं निर्णयः सर्वकारेण कृतः। लिङ्गपरिणामशस्त्रक्रियाद्वारा लिङ्गपरिणामं प्राप्तानां जनानाम् अपेक्षां परिगणय्यैव सर्वकारेणायं निर्णयः कृतः।
https://navavani.org.in/wp/archives/5325,"पनसं केरलराज्यस्य राज्यफलम्, प्रख्यापनं २१ तमे दिनाङ्के।","कोट्टयम्- राज्यपशुः, राज्यपक्षी इत्यादिप्रख्यापनम् अस्माभिः सुस्वीकृतम्। अधुना राज्यफलमपि निर्णीतं भवति। पनसफलं केरलराज्यस्य राज्यफलत्वेन घोषितुम् उद्यमः आरब्धः। अस्य मासस्य २१ तमे दिनाङ्के आधिकारिकं प्रख्यापनं भविता इति कृषिमन्त्री वी.एस्. सुनिल् कुमार् वर्यः विधानसभायाम् अवदत्। विधानसभायामपि अस्य आधिकारिकी घोषणा भविता। राज्य कृषिविभागस्य आवेदनानुसारमेव प्रशासनस्यायं निर्णयः। राष्ट्रान्तरेष्वपि केरलानां पनसस्य चक्का इति मुद्रानाम स्वीकरिष्यति। अनेन १५००० कोटि रूप्यकाणाम् आयः भवेत्। एतस्य प्रारम्भरूपेण अधुना इयं घोषणा।"
https://navavani.org.in/wp/archives/5318,कथाकारः एम्. सुकुमारन् दिवंगतः।,"तिरुवनन्तपुरम्- स्वसाहित्यरचनासु विप्लवराजनैतिकमूल्यानां स्थानं दत्तवान् कथाकारः तथा नोवल् कारश्च एम्. सुकुमारन् वर्यः कालयवनिकान्तर्गतः। स ७५ वययस्कः आसीत्। तीव्रज्वरसन्निपातेन श्रीचित्रा चिकित्सालये चिकित्सायामासीत्। ह्य रात्रौ सपादनववादने आसीदन्त्यम्। गतसप्ताहे हृदयसम्बन्धिशल्यचिकित्सायाः परं विश्रमं कुर्वन्नासीत्।
     राज्यस्तरीयः कथापुरस्कारं,केरल साहित्य अक्कादमी पुरस्कारं, केन्द्रसाहित्य अक्कादमीपुरस्कारं च प्राप्तवान्।"
https://navavani.org.in/wp/archives/5314,"पाठ्यपुस्तकानि मोबैल् आप् द्वारा, सेल्फी मोबैल् आप् इति नूतनपरियोजनया सह शिक्षाविभागः।","तिरुवनन्तपुरम्- सेल्फी मोबैल् आप् परियोजनया सह केरलीय शिक्षाविभागस्य नूतनपदविन्यासः। प्रथमतः द्वादशपर्यन्तं कक्ष्यायाः पाठपुस्तकानि आप् मध्ये लभ्स्यन्ते। छात्राः अध्यापकाश्च संयुज्य मोबैल् प्रयुक्तिं याथार्थ्यमकुर्वन्। आधुनिकपठनसङ्केतानि छात्रेभ्यः लभेरन् इति बुद्ध्यैव इदं मोबैल् आप् इति शिक्षामन्त्री प्रोफ. सी. रवीन्द्रनाथवर्यः अवोचत्।
     राज्यस्थाः प्रथमतः द्वादशपर्यन्तं कक्ष्याः उच्चसाङ्केतिकरूपेण परिवर्तयन्ति। जीवनस्य सर्वेषु तलेषु  आधुनिकीकरणं संजायमानं वर्तते। तस्य भागत्वेन छात्रेष्वपि तत् प्रापयत् इत्येव सेल्फी मोबैल् आप् दर्शयति। आप् शिक्षामन्त्री अनन्तपुर्यां प्राकाशयत्।
     प्रथमघट्टे SSLC परीक्षायाः अन्तिमसज्जतायै सहायकरूपेण इदं निर्मितम्। ततः प्रथमतः द्वादशकक्ष्या पर्यन्तं सर्वान् विषयान् आप् मध्ये योजयिष्यति।"
https://navavani.org.in/wp/archives/5308,"भारते पीडनं, पाकिस्तानः भारतात् स्थानपतिम् अन्वाह्वयत्।","इस्लामबाद्- भारतीयाधिकृताः पीडयन्तीति आरोपणमुन्नीय पाकिस्तानः भारतात् स्वस्थानपतिम्  अन्वाह्वयत्। पाकिस्तानस्य स्थानपतिं सोहियल् मुहम्मद् वर्यमेव एवम् अन्वाह्वयति स्म। सेवकानां सुरक्षाकार्ये भारतस्य अवधानता जाग्रता वा नास्तीति पाकिस्तानस्य विदेशकार्यवक्ता मुहम्मद् फैसल् अन्वारोपयत्। पाक् सेवकाः तेषां परिवाराश्च गतसप्ताहे बहुवारं पीडिताः इति तेन सूचितम्। पाकिस्तान् उपस्थानपतेः यानं केचन अनुगताः चालकं व्यनिन्दयन् चेति पाकिस्तान् प्रवक्ता अवदत्।
     परन्तु भारते कर्म कुर्वतां पाक् सेवकानां सुरक्षा नियता इति भारतप्रतिनिधयः अवदन्। परं भारतप्रतिनिधयः पाकिस्तानेन पीडिताः भवन्ति इति भारतमपि आरोपणम् अकरोत्।"
https://navavani.org.in/wp/archives/5302,विख्यातः शास्त्रज्ञः स्टीफन् होक्किङ् दिवंगतः।,"लण्टन् – विख्यातः शास्त्रज्ञः तथा विश्वप्रसिद्धः प्रपञ्चगवेषकश्च स्टीफन् होक्किङ् वर्यः दिवंगतः। स ७६ वयस्कः आसीत्।
     शरीरशोषकरूपस्यापूर्वस्यामयस्य पीडा आसीच्चेदपि दैहिकावशतां विगणय्य प्रपञ्चरहस्यसम्बन्धिनः निरीक्षण- गवेषणादयः तेन कृताः। आविश्वं शास्त्रनिरीक्षकाणां गवेषकाणाञ्च प्रचोदकमासीदस्य जीवनम्। तमोगर्तं कथं रूपवत्करोति इति शास्त्रीयविशकलनं होक्किङ् वर्यं विश्वप्रसिद्धमकारयत्। हिस्टरी आफ् टैम्स् इति अस्य ग्रन्थेषु मुख्यं भवति।"
https://navavani.org.in/wp/archives/5293,"लक्षद्वीपं प्रति जलयानसौविध्यं निरुद्धम्, मत्स्यबन्धननौकाः कूलं नीताः।",तिरुवनन्तपुरम्-  बेप्पूर् नौानिस्थानात् लक्षद्वीपं प्रति आयोजितं जलयानं निरोद्धुं निर्देशः। केरलतीरे न्यूनमर्दं शक्तमभवदिति कारणेन जाग्रतारूपेणायं निर्देशःकल्पितः। महतीवृष्टिः तथा सागरक्षोभश्च भविता इत्यतः मत्स्यबन्धनार्थं गताः नौकाः लक्षद्वीपतीरं प्रापयत्। जाग्रतानिर्देशानुसारमेवेदं कर्म। केरलतीरे शक्तः चक्रवातः भविष्यतीति वातावरणनिरीक्षणकेन्द्रस्य जाग्रतानिर्देशः अस्ति। चक्रवातस्य वेगः प्रतिहोरं ६५ कि.मी. मितं भविष्यतीति निरीक्षणकेन्द्रस्य सूचना।
https://navavani.org.in/wp/archives/5284,"इरिङ्गालक्कुटायां समादरणं, प्रमाणपत्रवितरणञ्च।","इरिङ्गालक्कुटा – विद्याभ्यासजिल्ला-अक्कादमिक-समितेः आभिमुख्ये  सामान्यविद्याभ्यासविभागस्य धिषणावृत्तिपरीक्षायां विद्याभ्यासजिल्लास्तरीयाणां विजेतृृणां छात्राणां कृते प्रमाणपत्रवितरणं, नववाण्याः स्थापकस्य श्री जोस् महोदयस्य कृते समादरणं, सेवनात् विरामं प्राप्तस्य संस्कृताध्यापकस्य गोपालकृष्णस्य कृते पुरस्कारसमर्परणं च संयुक्ततया अत्र बि.आर्.सि. हाल् मध्ये आयोजितायां घटनायामद्य सुसम्पन्नम्। घटनायामस्यां इरिङ्गालक्कुटा विद्याभ्यासजिल्लाधिकारिणी श्रीमती उषाराणी महाभागा आध्यक्ष्यमावहत्। भागवतश्री वि.बि. माधवन् नम्पूतिरिः अधिवेशनस्य उद्घाटनं विशिष्टातिथीनां समादरणं च कृतवान्। कौण़्सिल् कार्यदर्शी के.डि. बिजुः स्वागतभाषणं कृतवान्  श्री टि.टि.के भरतः सुरेष् बाबुः, रामचन्द्रः, हिविन् राज्, एं.बि. अशोकः प्रभृतयः भाषणमकुर्वन्।"
https://navavani.org.in/wp/archives/5281,"अभियाचनाः अङ्गीकृताः, महाराष्ट्रायां कृषकप्रक्षोभः प्रत्याकृष्टः।","मुम्बै- कृषकाणाम् अभियाचनाः अवश्यं परिगणनीयाः इति सर्वकारस्य वाग्दानात् पश्चात् महाराष्ट्रायां कृषकैरायोजितः प्रक्षोभः समापितः। मुख्यमन्त्रिणा देवेन्द्रफट्नाविस् वर्येण सह कृषकाणां प्रतिनिधयः चर्चायां भागं गृहीताः। चर्चानन्तरं रूपवत्कृतायाः समयायाः आधारेणैव प्रक्षोभः प्रत्याकृष्टः। कृषकैरुन्नीतानि आवश्यकानि प्रायः सर्वाणि अङ्गीकृतानि इति मुख्यमन्त्री देवेन्द्र फट्नाविस् वर्यः अवोचत्।
महाराष्ट्रायां नासिक् देशात् षष्ठे दिनाङ्के आरभ्य १८० किलोमीट्टर् दूरं पथसञ्चलनं कृत्वैव कृषकाः मुम्बैमहानगरं प्राप्ताः। समरस्य आलम्बः अङ्गबलं च वर्धमानम् अनुपश्यैव कर्षकनेतारः चर्चार्थमाहुताः। कर्षकसभायाः आबालवृद्धं जनाः प्रक्षोभे भागं गृहीताः आसन्।"
https://navavani.org.in/wp/archives/5256,"तमिल् नाटु तेनी प्रदेशे दावाग्निबाधा, छात्रसंघः काननमध्ये स्थगितः।",चेन्नै- तमिल्नाटु राज्ये मधुरासमीपस्थे तेनिदेशे दावाग्निबाधा। पठनयात्रार्थं काननमागतः छात्रसंघः काननमध्ये अन्तर्गतः। संघे चत्वारिंशत् छात्राः सन्ति। एकः हतः बहवः अग्निबाधया आहताश्च। रक्षाप्रवर्तनाय नौसेना सिद्धा भवति। सेनायाः हेलिकोप्टर् रक्षाप्रवर्थनार्थं प्रेषितम्।
https://navavani.org.in/wp/archives/5241,वातावरणव्यतियानं प्रतिरोद्धुमुपायाः वेदेषु सन्ति। – प्रधानमन्त्री।,"नवदिल्ली-  वातावरणव्यतियानं प्रति आयोधनं कर्तुं मार्गः वेदेष्वस्तीति प्रधानमन्त्री नरेन्द्रमोदी अवदत्। अन्ताराष्ट्र सौरोर्जसख्यस्य स्थापकाधिवेशने भाषमाण आसीत् प्रधानमन्त्री। राष्ट्रपतिभवने सम्पन्ने अधिवेशने फ्रान्स् प्रधानमन्त्री इम्मानुवल् मार्षिण् वर्यः अपि वेदिकाय़ाम् उपस्थितः आसीत्।
     वेदाः सूर्यं लोकस्यात्मरूपेण पश्यन्ति। सूर्य एव जीवान् परिपालयति।वातावरणव्यतियानस्य दूष्याणि अनुभूयमाने अस्मिन् साहचर्ये परिहारत्वेन वेदनिर्देशाः परिगणनीयाः इति प्रधानमन्त्री सूचितवान्। सौरोर्जोपभोगवर्धनाय पद्धतयः आसूत्रणीयाः। तदर्थं सूचनासाङ्केतिकविद्या उपयोक्तव्या। ततः नूतनः उपगमः लभेत इत्यपि प्रधान मन्त्री अब्रवीत्। ऐक्यपाष्ट्रसभा मुख्यसचिवः अन्टोणियो गुट्टेरस्, वेनिस्वला राष्ट्रपतिः निकोलस् मदूरा, विदेशकार्य मन्त्री सुषमा स्वराजः प्रभृतयः भागमभजन्। अन्ताराष्ट्र- सौरोर्ज-सख्यस्य(ISA) प्रथमसम्मेलने ५० राष्ट्रेभ्यः प्रतिनिधयः समागताः आसन्।"
https://navavani.org.in/wp/archives/5232,उत्तरप्रदेशे अम्बेद्कर् प्रतिमां प्रति पुनरपि आक्रमणम्।,"लखनौ- उत्तरप्रदेशे पुनरपि प्रतिमाभञ्जनम्। असंगड् देशस्थाम् अम्बेद्कर् प्रतिमामेव भग्नामपश्यत्। अम्बेद्कर् प्रतिमां प्रति द्वितीयवारमेव आक्रमणं सञ्जातम्। पूर्वं मीरट् देशे प्रतिमां विकृतां करोति स्म।
     त्रिपुरा राज्ये निर्वाचनानन्तरमेव राष्ट्रे प्रतिमां प्रति आक्रमणं जातम्। प्रथमं त्रिपुरायां केचन लेनिन् प्रतिमाम् अभञ्जयन्नासीत्। पुनः तमिल् नाटु राज्ये पेरियार् इति ई.वी.रामस्वामी वर्यस्य तथा कोल्कत्तायां श्यामप्रसादमुखर्जिनश्च प्रतिमा भञ्जिता आसीत्। केरले अपि कण्णूर् देशे महात्मागान्धिनः प्रतिमां प्रति आक्रमणं जातम्।"
https://navavani.org.in/wp/archives/5216,कैरलीभाषायाः तथा संस्कृतस्य च अक्षरदीपप्रोज्वालकस्य अर्णोस् पातिरिवर्यस्य २८६तमः चरमवार्षिकः अनुस्मरणं च।,"तृशूर्- कैरलीभाषायाः द्वितीयः एषुत्तच्चन् इति विख्यातस्य अर्णोस् पातिरिः इत्यपराभिधानस्य जोण् एणस्ट् हाङ्स्लेटन् वर्यस्य २८६तमः चरमवार्षिकः, तेन विरचितस्य पुत्तन् पाना नामकस्य धर्मग्रन्थस्य ३०२ तमः वार्षिकश्च २०१८ मार्च् ९,१०,१९ दिनाङ्केषु त्रिशिवपुरे आचर्यते। अर्णोस् विचारसत्रं, दीपशिखाप्रयाणं, पुत्तन् पाना आलापप्रतियोगिता, पुत्तन् पाना नृत्ताविष्कारः, अर्णोस् अनुस्मरणदिव्यबलिः,  स्मरणिकाप्रकाशनम्  इत्यादयः कार्यक्रमाः अर्णोस् अक्कादम्या तृशूर् अर्णोस् फोरेन च संयुक्ततया आसूत्रिताः।
     केरलस्य सामाजिक-सांस्कृतिक-आत्मीयनवोत्थाने निर्णायकं योगदानं निर्व्यूढः तथा पाश्चात्यपौरस्त्य संस्कृतीनां समन्वयाय अनवरतं प्रयत्नं कृतश्चायं महानुभावः। तेषां योगदानं सामान्यजनान् परिचाययितुम् अयं कार्यक्रमः आयोजितः।
जर्मनीदेशे ओस्नाब्रूक् नगरसमीपस्थे ओस्टर्काप्लेन् जनपदे १६८१ तमे वर्षे जनिं प्राप्तः हामस्लेटन् नामकः तत्त्वशास्त्रपरां विद्यां समाप्य विल्यं वेबर् विल्यं मेयर् प्रभृतिभिः जस्यट् पुरोहितैः साकं भारतं प्रति प्रस्थितः। इट्टली, तुर्की, सिरिया,अर्मेनिया पेर्ष्या प्रभृतिभिः राष्ट्रैः सञ्चरन् १७०० दिसम्बर् १३ दिनाङ्के सूरत् नगरं (अद्यतनः गुजरात् देशः) प्राप । मध्येमार्गं तस्य सहचरौ मृतौ। स्वकर्तव्यतानिरतः सः प्रतिनिवृत्तिं विना जस्यूट् समाजस्थानां सङ्केतं गोवां प्राप। ततः आत्मीयकार्यं निर्वहन् स केरलेषु तृशूर् समीपस्थं सम्पालूर् देशमागतः।तत्रासीदस्य अनन्तरकालीनं सेवनम्।कैरलीभाषां स्वायत्तीकृत्य तस्यां अमूल्यानि ग्रन्थरत्नानि रचयामास। पुत्तन् पाना, चतुरन्त्यं,अम्माटे दुःखं, मलयाल-पोर्चुगीस् निघण्डुः, मलयालव्याकरणं, संस्कृत-पोर्चुगीस् निघण्डुः, संस्कृतव्याकरणम् प्रभृतयः तस्य ग्रन्थेषु प्रमुखाः। आमरणं केरलेषु उषित्वा अस्माकं प्रातःस्मरणीयो/भवत् अर्णोस् पातिरिः।"
https://navavani.org.in/wp/archives/5212,"दयावधस्य सोपाधिकानुमतिः, सर्वोच्चन्यायालयस्य निर्णायकः आदेशः।","नवदिल्ली- राष्ट्रस्य नीतिन्यायेतिहासे सुप्रधानः निर्णयः अद्य सर्वोच्चन्यायालये सञ्जातः। दयावधाय सोपाधिकानुमतिं दातुं शक्येति न्यायालयस्य संविधानसंवेशने आदेशो जातः। जीवितं प्रति निवृत्तिः न भविता इति यावद्बोध्यं भवति तावत् रुग्णान् स्वेच्छया दयावधाय अर्हान् कर्तुं वैद्यकीयसंघस्य अनुमतिः भविष्यति। विना क्लेशेन मरणमपि मौलिकाधिकार एवेति न्यायालयः व्यक्तमकरोत्।
     कोमण् कोस् इति संघटनया दत्तायामपेक्षायामेव पञ्चाङ्गसंवेशनस्यायं निर्णयः। संविधानस्य २१ तमे अनुच्छेदे पौराणां मान्यतया जीवितुमधिकारः कल्पितः। तद्वत् मान्यतया मरणमपि मौलिकाधिकार एवेति न्यायालयेन सूचितः। मुख्यन्यायाधीशस्य दीपक् मिश्रा वर्यस्य आध्यक्ष्ये प्रवृत्ते संवेशने व्यक्तेन मार्गनिर्देशेन सह अयं विधिप्रस्तावः समाकलितः।"
https://navavani.org.in/wp/archives/5191,राज्यस्तरीयः चलच्चित्रपुरस्काराः प्रख्यापिताः।,"तिरुवनन्तपुरम्- केरलराज्यस्य २०१७ वर्षीयाः चलच्चित्रपुरस्काराः प्रख्यापिताः। अद्य तिरुवनन्तपुरे मन्त्रिणा ए.के.बालन् महोदयेन पुरस्काराः प्रख्यापिताः।
पुरस्कृतेषु केचन
श्रेष्ठं चलच्चित्रम् – ओट्रमुरि वेलिच्चम्, श्रेष्ठः नटः  – इन्द्रन्स् (आलोरुक्कम्) .  श्रेष्ठा नटी  – पार्वती (टेक् आफ्), श्रेष्ठः निदेशकः  – लिजो जोस् पेल्लिश्शेरी, संगीतनिदेशकःएम्.के. अर्जुनन्   गायिका – सितारा कृष्णकुमार् , गानकारः – प्रभा वर्मा आहत्य त्रिंशदधिकेषु विभागेषु पुरस्काराः धोषिताः।"
https://navavani.org.in/wp/archives/5184,अद्यतनी संस्कृतपरीक्षा समाश्वासदायिकेति छात्राः।,तिरुवनन्तपुरम् – केरला एस्.एस.एल.सि परीक्षायाः प्रथमे दिने अद्य संस्कृतपरीक्षा अतीव आश्वासकरा आसीदिति वदन्ति छात्राः। राज्ये आहत्य लक्षमितानां संस्कृतछात्राणां कृते शुभारम्भ एवासीदियं परीक्षा।  भिन्न-भिन्नविधानां परीक्षासहायकसामग्रीणां वितरणेन नववाणी विद्यार्थिलोकस्य हृदयहारी मॊबैल् आप् अभवत्। दृश्य-श्राव्य-लेखनादयश्च  पठनसामग्र्यः अस्यां सुलभाःआसन्।
https://navavani.org.in/wp/archives/5177,केरलेषु एस्.एस्.एल्.सी. परीक्षा श्वः आरभ्यते।,"तिरुवनन्तपुरम्- राज्ये छात्राणां प्रथमा सामान्यपरीक्षा -एस्.एस्.एल्.सी.परीक्षा- श्वः आरभ्यते। परीक्षालयप्रवेशपत्राणि छात्रेषु वितरितानि। विनाप्रतिबन्धं परीक्षासञ्चालनाय सर्वाः व्यवस्थाः समायोजिताः। सततमूल्यनिर्णये प्राप्ताः अङ्काः प्रवेशपत्रे सूचिताः वर्तन्ते। अस्मिन् वर्षे आहत्य ४४१०९७ छात्राः परीक्षार्थं पञ्जीकृताः। गतवर्षापेक्षया १४८११ छात्राणां न्यूनता अस्ति। तथापि परीक्षायाः निर्दोषसञ्चालनार्थं गतवर्षापेक्षया अधिकाः व्यवस्थाः समायोजिताः।
     आहत्य २९३५ परीक्षाकेन्द्राणि सज्जीकृतानि। सर्वकारीणविद्यालयीयानि ११६० केन्द्राणि, धनप्रदत्तविद्यालयीयानि १४३३ केन्द्राणि विना सर्वकारधनेन प्रवर्तमानविद्यालयीयानि ४५३ केन्द्राणि च एषु अन्तर्भवन्ति। एतदतिरिच्य लक्षद्वीप-अरबसमुद्रान्तरराष्ट्रस्थानि परीक्षाकेन्द्राणि अपि विद्यन्ते।"
https://navavani.org.in/wp/archives/5140,न्यायाधीशा डी. श्रीदेवी दिवंगता।,तिरुवनन्तपुरम्- केरलोच्चतरन्यायालयस्था भूतपूर्वन्यायाधीशा डी श्रीदेवीवर्या कालकबलीभूता। सा ७९ वयस्का आसीत्। वनितायागस्य अध्यक्षरूपेणापि अस्याः महाभागायाः सेवनमलभत। यकृत्सम्बन्धेन आमयेन पीडिता आसीत्।
https://navavani.org.in/wp/archives/5132,पातिरप्पल्लि देशे भोज्यार्थं को/पि स्तेयं न कुर्यात्। तोमस् ऐसक् वर्यस्य नेतृत्वे निश्शुल्कं भोज्यम्।,आलप्पुषा-बुभुक्षापीडया कश्चन वनवासी भोज्यानि मुषितवान् इति कारणेन स सामान्यजनैः मारितःइति वार्ता केरलेषु चर्चाविषयः आसीत्। एषा घटना नावर्तनीया इति मत्वा पातिरप्पल्लिदेशे एका भोजनशाला आरब्धा। चतुर्विभवसमृद्धं भोज्यं भुक्त्वा धनप्रदानार्थं गच्छति चेत् तत्र धस्वीकाराय को/पि न भवेत्। धनमस्ति चेत् तत्र स्थापिते स्फाटिके पात्रे निक्षेप्तुं शक्यते। नो चेत् धनं विना अपि भोजनं लभेत। एतादृशं भोजनालयमारभ्य दारिद्र्यनिर्मार्जनार्थं प्रयतमानः भवति अस्माकं वित्तमन्त्री डो. टी.एम्. तोमस् ऐसक् वर्यः। भोजनालयस्य प्रवर्तनम् अद्य आरब्धम्।
https://navavani.org.in/wp/archives/5108,अनन्तपुर्यां टेक्नोपार्क् मध्ये अग्निबाधा।,कषक्कूट्टम् – टेक्नोपार्क संस्थायां बृहती अग्निबाधा। द्वितीयघट्टस्थे गंगाप्रासादे द्वितीयसोपानस्थे आर्. एम्. एडुक्केषनल् सोलूषन् स्स्था मध्ये एव अग्निबाधा जाता। शौचालयसमीपस्थे मालिन्यभणडारे प्रथमम् अग्निः बाधिता। पुनः अग्निः सर्वत्र व्याप्ता। अग्निसेनासंघः तुरमागत्य अग्निं निरवाप। अनेन महादुरन्तः अपगतः। संस्थायाः विरामत्वात् त्रिंशत्परिमिताः कर्मकराः एव तत्रासन्। को/पि न रुग्णः जातः।
https://navavani.org.in/wp/archives/5098,अमेरिक्कायां भारतवंशीयाय शास्त्रज्ञाय सार्धसप्तकोटिरूप्यकाणां पुरस्कारः।,टेक्सास्- भारतीयवंशजाय नवीन् वरदराज इति शास्त्रज्ञाय अमेरिक्कायाम् अर्बुदचिकित्सासम्बन्धिनः प्रबन्धस्य कृते ११ लक्षं डोलर् मूल्यकः पुरस्कारः प्रख्यापितः। टेक्सास् कान्सर् प्रिवन्षन् आन्ट् रिसर्च इन्स्टिट्यूट् इति संस्थया पुरस्कारः प्रख्यापितः। तस्मादृते सङ्क्यूङ् चुङ् इति शास्त्रज्ञो/पि पुरस्कृतः। नवीन् वरदराजाय ११७३४२० डोलर्- माकिं ७.६५ कोटि रूप्यकाणि- पुरस्कारत्वेन दीयते। हूस्टण् विश्वविद्यालये केमिक्कल् आन्ट् बयो मोलिक्यूलेर्स इन्जिनीयरिङ् विभागे उपप्राध्यापकः भवति नवीन् वरदराजः।
https://navavani.org.in/wp/archives/5005,नववाणी जालपुटस्य समादरः।,"कासरगोड्- संस्कृताध्यापकफेटरेषन् इति सङ्घस्य राज्यस्तरीयाधिवेशने संस्कृतस्य आधुनिकीकरणप्रवृत्तानां महभागानां समादरः अभवत्। नववाणी जालपुटं, मोबैल् आप् इत्येतयोः समायोजकः सी.वी. जोस्, युवसंस्कृतपण्डितः तथा कविश्च हरिप्रसाद् कटम्पूर्, सम्प्रतिवार्ता इति जालपुटपत्रिकायाः मुख्यसम्पादकः हरिकुमार् अय्यम्पुषा इत्येते महाभागाः समारोहवेदिकायां पुरस्कारदानेन सह समादृताः।सङ्धस्यास्य द्विदिवसीयम् अधिवेशनं शनिवासरे समाप्तिमेष्यति।"
https://navavani.org.in/wp/archives/5076,अनुरक्तिः – संस्कृतचलचित्रस्य प्रदर्शनं मार्च् चतुर्थे दिने तृशूर् नगरे।,तृशूर्- सामाजिककथामवलम्ब्य संस्कृतभाषायां रचितं चलच्चित्रं मार्च् ४ दिनाङ्गे तृशिवपुरे प्रदर्शयिष्यति। व्यावहारिकरीत्या संस्कृतभाषा अस्मिन् चलच्चित्रे प्रयुक्ता संस्कृतभाषायाः शास्त्रीयता परिरक्षिता च। पुरातनस्य संस्कृतकलारुपस्य कूटियाट्टस्य पश्चात्तले केरलीया प्रकृतिमनोहारिता च अस्मिन् सम्यग् योजिताः। प्रसिद्धानां कलाकाराणां साङ्केतिकविदग्दानां तथा संस्कृतप्रेमिणां च निरन्तरप्रयत्नस्य फलमेवेदं चित्रम्। ततोप्यधिकं संस्कृतभाषा नूतनानां साङ्केतिकविद्यानामपि अनुरूपा इति विलम्बरम् अनेन चलच्चित्रेण साध्यं भवति।
https://navavani.org.in/wp/archives/5065,काञ्ची कामकोटिमठाधिपतिः स्वामी जयेन्द्रसरस्वती समाधिमाप्तः।,चेन्नै- काञ्ची मठाधिपतिः स्वामी जयेन्द्रसरस्वती दिवङ्गतः। काञ्चीपुरस्थे चिकित्सालये अद्य प्रातः आसीदन्त्यम्। श्वासकोशसम्बन्धः आमय एव निर्याणकारणम्। गतमासे १५ तमे दिनाङ्के स्वामी चिकित्सालयं नीतः । काञ्चीपुरस्थः ६९ तमः शङ्कराचार्यगुरुः आसीत् जयेन्द्रसरस्वती। १९३५ तमे वर्षे आसीदस्य जननम्। एको न विंशे वयसि सन्यासं स्वीचकार। १९५४ मार्च २२ दिनाङ्के काञ्चीस्थे मुक्तिमण्डपे स गुरोः मन्त्रदीक्षां स्वीचकार। आदिशङ्करस्यानन्तरं कैलासं मानससरोवरं च सन्दृष्टः काञ्चीमठाधिपतिः भवति जयेन्द्रसरस्वती स्वामी। १९७० तमे वर्षे काञ्चीतः पद्भ्याम् अटन् नेप्पाल् पर्यन्तं गतवानासीत्।
https://navavani.org.in/wp/archives/5056,"गौरी नेहायाः आत्महत्या, ट्रिनिट्टी लैसियं विद्यालयस्य अङ्गीकारं प्रत्याहरति।",कोल्लम्- कोल्लं ट्रिनिट्टी विद्यालयस्य प्रवर्तनानुमतिं प्रत्याहर्तुं शिक्षाविभागाधिकारिणा सर्वकाराय सूचना दत्ता। पूर्वमेव विद्यालयस्य विरोधरहितपत्रं(एन्.ओ.सी.) निरासयितुं शिक्षाविभागस्य कोल्लम् उपनिदेशिकया सूचना दत्ता आसीत्। विद्यालयस्था दशमकक्ष्याछात्रा गौरी नेहा नामिका गतमासे आत्माहूतिं कृतवती आसीत्। आध्यापिकानां पीडनमेव आत्महत्याकारणमिति आक्षेपः प्राचलच्च। शिक्षाधिकारिभि‌ः कृते अन्वेषणे स्थितिं विज्ञाय एव एषा प्रवृत्तिः। एतदनुसारम् आगामिनि अध्ययनवर्षादारभ्य विद्यालयस्य प्रवर्तनम् असाध्यं भवेत्।
https://navavani.org.in/wp/archives/5047,यात्रिकाणाम् आश्रयाय स्वास्थ्यविभागस्य “मार्गदर्शक” पद्धतिः।,"तिरुवनन्तपुरम्- यात्रिकाणां कृते आपत्कालिकवैद्यसाहाय्यार्थं केरलीय स्वास्थ्यविभागस्य नूतनी पद्धतिः भवति वषिकाट्टी(मार्गदर्शकः)। अपघते पतितानां तथा झटिति देहास्वास्थ्यमनुभूयमानानां च कृते प्रथमशुश्रूषां विधाय तेषां जीवरक्षणमेव पद्धतेः लक्ष्यम्।
     षट्सु जनपदेष्वेव प्रथमघट्टे पद्धतिः आरभते। स्वास्थ्यविभागः राष्ट्रिय-नगरारोग्यदौत्यस्य सहकारितया एव यात्रिकाणां कृते निश्शुल्कवैद्यसाहाय्यार्थं पद्धतिं याथार्थ्यं करोति। दीर्घदूरयात्रिकान् प्रादेशिकजनविभांश्च उद्दिश्य आसूत्रिता इयं पद्धतिः आपद्घट्टे एतादृशानां साहाय्यं विधास्यति।
     राज्यस्थेषु बस् निस्थानेषु रेल् निलयेषु एषां सेवनं लभेत। श्वः सायं अनन्तपुर्यां राज्यपरिवहणनिगमस्य बस् निस्थानस्थे मार्गदर्शककेन्द्रे राज्यस्तरीयम् उद्घाटनं केरल स्वास्थ्यमन्त्री के.के.शैलजा विधास्यति।"
https://navavani.org.in/wp/archives/5009,विख्याता चलचित्राभिनेत्री श्रीदेवी अन्तरगात्।,"मुम्बै- बोलिवुड् अभिनेत्री श्रीदेवी दिवंगता। सा ५४ वयस्का आसीत्। शनिवासरे रात्रौ दुबाय् राष्ट्रे हृदयाघातेन आसीदन्त्यम्।
     मलयालं, तमिल्, तेलुगु, कन्नटा, हिन्दी प्रभृतिषु भाषासु सा अभिनेत्री आसीत्। शताधिकेषु चलचित्रेषु अभिनीय भारतस्य लेडी सूप्पर् स्टार् पदवीमारूढा श्रीदेवी १९७१ तमे वर्षे पूम्पाट्टा इति कैरलीचलचित्रे बालताररूपेण चलचित्रमण्डलमागता आसीत्। सा २६ मलयालचलचित्रेषु नायिका आसीत्।
     १९९७ तमे वर्षे अभिनयरंगात् विरम्य कञ्चित्कालम् अतिष्ठत्। पुनः २०१२ तमे वर्षे इङ्गीष् विङ्ग्लीष् इति चित्रद्वारा पुनः रङ्गं प्राविशत्। २०१७ तमे वर्षे/पि सा अभिनयरङ्गे निरता आसीत्। अस्याः भौतिकं देहम् अद्य मुम्बै नगरमानेष्यति।"
https://navavani.org.in/wp/archives/5003,"भारतीयसंस्कृतिभण्डागारस्य कुञ्जिका भवति संस्कृतम् – चन्द्रशेखरः, आयविभागमन्त्री।",कासरगोड्- भारतीयसंस्कृतिभणडागारस्य कुञ्जिका भवति संस्कृतभाषा इति केरल आयविभागमन्त्री श्री. के चन्द्रशेखरवर्यः अवदत्। केरलसंस्कृताध्यापकफेडरेषन् इति सङ्ंघस्य वार्षिकम् अधिवेशन् कासरगोड् नगरे उद्घाटनं कुर्वन् भाषमाणः आसीत् मन्त्री। आराष्ट्रं भारतीयानाम् अभिमानभूतं भवति संस्कृतम्। अपि च भारतसंस्कृतेः चिह्नं भवतीयं भाषा। संस्कृतं विशेषभिभागानां भाषेति भणितिः अबद्धमूलिका भवति। सेदरभाषाः अपि स्नायत्तीकर्तुं वयं सिद्धाः भवेम। सर्वेपि संस्कृतभाषानिधीः लभेयुः। तदर्थं प्राथमिकतले अध्यापकनियुक्तिः भवेत् इति अभ्यर्थना सर्वकारः सानुभावं परिगणयिष्यति इत्यपि मन्त्री अवदत्। नियमसभा सामाजिकः एन्. ए. नेल्लिक्कुन्न् अध्यक्षः आसीत्।
https://navavani.org.in/wp/archives/4965,प्राथमिकविद्यालये प्रथमाध्यापकनियुक्त्यर्थं योग्यतापरीक्षाविजयः अनिवार्यः,"तिरुवनन्तपुरम्- राज्ये प्राथमिकविद्यालये प्रथमाध्यापकानां नियुक्तिः इतः परं योग्यतापरीक्षाविजयमनुसृत्यैव भविता। एतावत्पर्यन्तं वरिष्ठतानुसारमेव नियुक्तिरासीत्। केरल-दण्डधाराधर्मासनस्य(SAT) विधेरनुसृतमेव नियोगनियमस्य प्रबलीकरणाय सर्वकारः निरचिनोत्। शिक्षायाः स्तरोन्नतिमुद्दिश्य २००९ तमे वर्षे केन्द्रप्रशासनेन प्रोत्तीर्णे तथा २०११ तमे वर्षे राज्यप्रशासनेन अङ्गीकृते च शिक्षाधिकारनियमे अन्तर्भूता व्यवस्था एव इयमित्यतः नियमस्य प्रबलीकरणमिति सर्वकारवृत्तानां सूचना अस्ति।
पूर्वं ५० वयस्कान् अध्यापकान् योग्यतापरीक्षां विनैव प्रथमाध्यापकपदव्यां नियोजयति स्म। इतः परं केरल सामान्यसेवायोगस्य एषा परीक्षा अध्यापकैरुत्तारयितव्या। अयं नियमः उच्चविद्यालये पूर्वमेव प्रवर्तितः अस्ति।
तिरुवनन्तपुरम्- राज्ये प्राथमिकविद्यालये प्रथमाध्यापकानां नियुक्तिः इतः परं योग्यतापरीक्षाविजयमनुसृत्यैव भविता। एतावत्पर्यन्तं वरिष्ठतानुसारमेव नियुक्तिरासीत्। केरल-दण्डधाराधर्मासनस्य(SAT) विधेरनुसृतमेव नियोगनियमस्य प्रबलीकरणाय सर्वकारः निरचिनोत्। शिक्षायाः स्तरोन्नतिमुद्दिश्य २००९ तमे वर्षे केन्द्रप्रशासनेन प्रोत्तीर्णे तथा २०११ तमे वर्षे राज्यप्रशासनेन अङ्गीकृते च शिक्षाधिकारनियमे अन्तर्भूता व्यवस्था एव इयमित्यतः नियमस्य प्रबलीकरणमिति सर्वकारवृत्तानां सूचना अस्ति।
पूर्वं ५० वयस्कान् अध्यापकान् योग्यतापरीक्षां विनैव प्रथमाध्यापकपदव्यां नियोजयति स्म। इतः परं केरल सामान्यसेवायोगस्य एषा परीक्षा अध्यापकैरुत्तारयितव्या। अयं नियमः उच्चविद्यालये पूर्वमेव प्रवर्तितः अस्ति।"
https://navavani.org.in/wp/archives/4955,साहित्य अक्कादमी पुरस्काराः प्रख्यापिताः।,"तृशूर्- केरल-साहित्य अक्कादमीपुरस्काराः प्रख्यापिताः। पी,के.पारक्कटव्, इय्यङ्कोट् श्रीधरन्, सी.आर्. ओमनक्कुट्टन्, ललिता लेनिन्, जोस् पुन्नापरम्पिल्, पूयप्पिळ्ळि तङ्कप्पन् इत्येते समग्रयोगदानार्थं पुरस्कृताः।
नोवल् -टी.डी.रामकृष्णन् (सुगन्धी एन्न आण्टाल् देवनायकी), कविता- सावित्री राजीवन्(अम्मये कुलिप्पिक्कुम्पोळ्), कथा- एस्. हरीष्(आदम्), नाटकम्- डो. साम्कुट्टी पट्टंकरी(लल्ल)साहित्यविमर्शः- एस्. सुधीष्, जीवनचरितम्-डो.चन्तविल मुरली, यात्राविवरणम्-डो. हरिकृष्णन्, विवर्तनम्-सी.एम्. राजन्, वैज्ञानिकसाहित्यम्- वी.पी.जोसफ् इत्येतेभ्य एव पुरस्काराः घोषिताः।"
https://navavani.org.in/wp/archives/4944,छात्राणां यात्राशुल्कं न वर्धापयति। वैयक्तिकलोकयानानं कर्मन्यासेन अवसितः,"अनन्तपुरी- दिवसचतुष्टयं यावत् कर्मन्यासेन केरलीयान् महाकष्टे पातयित्वा पुनः अद्य कर्मन्यासं प्रत्यपाययत्। लोकयानस्वामिनः मुख्यमन्त्रिणा सह अनन्तपुर्यां कृते चर्चामेलने एवायं निर्णयो जातः। छात्राणां यात्राशुल्कं सपदि न वर्धापयति। कार्यमेतत् पुनरालोच्य निर्णयो भविता। इति मुख्यमन्त्री यानस्वामिनः अबोधयत्। तथापि जनानां क्लेशं परिगणय्यैव समरं प्रत्यपाययत् इति यानस्वामिनः अवदन्।
 
 
 
 
े"
https://navavani.org.in/wp/archives/4927,अरुविप्पुरे श्रीनारायणगुरुदेवेन कृता शिवप्रतिष्ठा सामाजिकविप्लवस्य कारणभूता अभवत्।,पत्तनंतिट्टा – अरुविप्पुरे श्रीनारायणगुरुदेवेन कृता प्रतिष्ठा सामाजिकपरिवर्तनस्य कारणभूता जाता इति मुख्यमन्त्री पिणरायि विजयः अब्रवीत्। केरलेषु ब्राह्मणेतराणाम् अर्चकरूपेण नियुक्ति एतस्यानन्तरफलत्वेन द्रष्टव्या इत्यपि सो/वदत्। पत्तनंतिट्टा माटमण् श्रीनारायणाधिवेशनस्य समापनसत्रम् उद्घाटयन्नासीत् मुख्यमन्त्री। केवलं ब्राह्मणानां कृते एव आराधनास्वातन्त्र्ययुक्ते कालघट्टे श्रीनारायणगुरुदेवः अरुविप्पुरे शिवप्रतिष्ठां व्यदधात्। एतत् कर्म सामाजिकविप्लवस्य निदानमभवत्। अस्मिन्नेव पथि चरन् सर्वेषां जातिविभागानां कृते अर्चनाय अवकाशः दत्तः इति मुख्यमन्त्री अवदत्।
https://navavani.org.in/wp/archives/4902,"कालटी श्रीशङ्कराचार्यसंस्कृतविश्वविद्यालये शास्त्रयान् पद्धतिः फेब्रुवरी २०,२१ दिनाङ्कयोः।","कालटी – विश्वनिद्यालयस्य प्रवर्तनानि योगदानानि च सम्यगवगन्तुं साधारणजनानामवकाशः कल्पनीयः इति विज्ञाय सर्वकारैः रूपवत्कृता पद्धतिर्भवति शास्त्रयान्। अस्याः पद्धतेः भागत्वेन कालटी श्रीशङकराचार्य संस्कृत सर्वकलाशालायां विविधाः कार्यक्रमाः आयोजिताः।
     नाक् समितेः ए ग्रेड् अङ्गीकारः प्राप्तः केरलस्थः प्रथमः विश्वविद्यालयः भवति कालटी संस्कृतविश्वविद्यालयः। कालटीस्थं मुख्यकेन्द्रमतिरिच्य अष्टौ प्रादेशिककेन्द्राणि सन्ति अस्य विश्वविद्यालयस्य। भाषाः मानविकविषयाः अभिनयप्रकारः नृत्तं सङ्गीतं चित्रकला सामाजिकप्रवृत्तयः कायिकपठनम् इत्यादयः वैविध्यपूर्णाः पठनविभागाः अत्र सन्ति।
     पूर्वोक्तां शास्त्रयान् पद्धतिमनुसृत्य २०१८ फिब्रुवरी २०,२१ दिनाङ्कयोः अत्रायोजिते कार्यक्रमे सामान्यजनानां कृते प्रभूतः अवकाशः कल्पितः। ते अत्रागन्तुं प्रभवन्ति, विविधानां पठनविभागानां प्रवर्तनानि निरीक्ष्य मूल्यनिर्णयं कर्तुमपि प्रभवन्ति। सममेव २० तमे दिनाङ्के विद्यालयीयछात्राणां कृते चित्ररचनामत्सरः आयोजितः। अस्मिन् मत्सरे प्रतिविभागं प्रथमं, द्वितीयं, तृतीयं च स्थानमाप्तवतां कृते यथाक्रमं ५०००,३०००,२००० रूप्यकाणां पारितोषिकमपि ददाति।
     अस्याः पद्धतेः उद्धाटनं २० तमे दिनाङ्के उपकुलपतेः धर्मराज् अटाट् वर्यस्य आध्यक्ष्ये कालटी ग्रामपञ्चायत् अध्यक्षा श्रीमती तुलसीभाय् वर्या विधास्यति। राष्ट्रिय-उच्चतरशिक्षा-अभियानस्य राज्यस्तरीया पद्धतिसंयोजिका एं.एस्. जया ऐ.ए.एस्. वर्या  मुख्यप्रभाषणं विधास्यति। द्वयेरपि दिनयोः सर्वे  अक्कादमिकविभागाः तत्तत्पठनगवेषणादीनाम् अवतारणं करिष्यन्ति। संस्कृतशास्त्रविषये केरलीयानां पारम्पर्यम् इति विषये एका विचारगोष्ठिरपि अस्याः भागत्वेनायोजिता।
     सर्वैः अस्यावसरस्य सदुपयोगः करणीयः इति भारवाहिणः अवदन्।"
https://navavani.org.in/wp/archives/4891,अक्रमः विकासश्च समं न गच्छति – उपराष्ट्रपतिः।,"कोषिक्कोट्- केरलेषु राजनैतिकातिक्रमान् शक्तया भाषया अपलपन् उपराष्ट्रपतिः वेङ्कय्या नायिडू वर्यः रङ्गे। अक्रमः विकासश्च सममेव न गच्छति। राष्ट्रे शान्तिं पालयितुं सर्वेषां सहयोगः आवश्यकः इति स अवदत्। राजनैतिकदलानि परस्परं शत्रुतां पर्यवसेयुः इति उपराष्ट्रपति अार्थयत्।
     हत्याराजनैतिकरीतिः न केवलं केरलस्य अपि तु राष्ट्रस्यापि न भूषणम्। विभिन्नस्य प्रत्ययशास्त्रस्य कृते  मिथः कलहः हत्या च परिष्कृते समाजे न युज्यते। एतत् राष्ट्रं नाशे पातयति इत्यपि उपराष्ट्रपतिः अवदत्।"
https://navavani.org.in/wp/archives/4875,केरलस्य प्रगत्यां चित्तिरतिरूनाल् महाराजस्य निस्तुलं योगदानम्। – उपराष्ट्रपतिः।,"तिरुवनन्तपुरम् – केरलेन आर्जितायाः प्रगतेः पश्चात् श्रीचित्तिरतिरुनाल् महाराजस्य दीर्घवीक्षणं व्यक्तं वर्तते इति उपराष्ट्रपतिः वेङ्कय्या नाय्टू वर्यः अवदत्। सामाजिकनीतिः समत्वं शिक्षा  इत्यादीनां प्रभूतं प्राधान्यं महाराजेन कल्पितम् इति च स उक्तवान्। अनन्तपुर्यां कनकक्कुन्न् प्रासादे चतुर्विंशत्तमं चित्तिरतिरुनाल् अनुस्मरणप्रभाषणं विधास्यन् भाषमाण आसीत् सः।
     १९३६ तमे वर्षे मन्दिरप्रदेशविलम्बरेण विप्लवकरस्य सामाजिकपरिवर्तनस्यैव चित्तिरतिरुनाल् पन्थानमुदघाटयत्। दलिदानां मन्दिरप्रवेशाय अनेन दत्ता अनुमतिः स्वतन्त्रतान्दोलनस्य प्रचोदिका अभवत्। पञ्चवयसः एकादशवयःपर्यन्तेभ्यो बालकेभ्यो अवश्यशिक्षादानार्थं निर्णयः एव अद्यत्वे केरलीय शिक्षाक्षेत्रस्य महत्वनिदानम् इति च उपराष्ट्रपतिः अन्वस्मरत्।"
https://navavani.org.in/wp/archives/4852,संस्कृताध्यापकफेटरेषन् सङ्घस्य वार्षिकाधिवेशनं कासरगोड् नगरे।,"कासरगोड् – केरल संस्कृताध्यापकफेटरेषन् इति सङ्घस्य ४० तमं वार्षिकाधिवेशनं कासरगोड् नगरे २०१८ फिब्रुवरी २२,२३,२४ दिनाङ्केषु सम्पत्स्यते। २२ तमे दिनाङ्के दीपशिखाप्रयाणेन साकं समारोहः आरभ्यते। विख्यातः संस्कृतपण्डितः तथा महाजन संस्कृत कलालयस्य स्थापकश्चासीत् नीर्चाल् खडिके श्यां भट् वर्यः। तेषां स्मृतिमण्डपात् जयदेवखडिकेवर्यः दीपशिखां नारायणहेग्डेवर्याय प्रयच्छति। अधिवेशननगर्यां सा दीपशिखा संघाटकसमितेः अध्यक्षः ऐ.वी.भट् वर्यः स्वीकरिष्यति।
     अधिवेशनस्य उद्घाटनं उदुमा मण्डलस्य नियमसभासदस्यः के.कुञ्ञिरामन् वर्यः विधास्यति। अस्मिन् समारोहे कासरगोड् नगरसभाध्यक्षा बीफात्तिमा इब्राहिं वर्या अध्यक्षा भविता। ततः स्मरणिकाप्रकाशनं प्रतिनिधिसम्मेलनं च भविता। कार्यक्रमे अस्मिन् संस्कृताध्यापकसङ्घस्य नेतारः भूतपूर्वनेतारश्च भागं भजिष्यन्ति।
     २३ दिनाङ्के विद्याभ्याससम्मेलनं केरलमन्त्री ई. चन्द्रशेखरन् वर्यः उद्घाटयिष्यति। कासरगोड् सदस्यः एन्. ए. नेल्लिक्कुन्न् अध्यक्षः भविता।  संस्कृतसम्मेलनं कालटी विश्वविद्यालयस्य उपकुलपतिः डो.धर्मराज् अटाट् वर्यः उद्घाटनं करिष्यति।चेन्नै संस्कृतकलालयस्य प्रांशुपालः टी.पी.आर्.नम्पूतिरिः अध्यक्षो भविता। प्रतिभापुरस्कारार्थं चिताः श्रीमन्तः हरिप्रसाद् कटम्पूर्- संघगानरचना, जोस् नववाणी- संस्कृतजालपुटः तथा मोबैल् आप्, पी.के. अशोकन् – संस्कृत त्रिमानचलच्चित्रं, हरिकुमार् अय्यम्पुषा- सम्प्रतिवार्ताः इति जालपत्रिका इत्येते वेदिकायाम् आदरिष्यन्ते। अध्यापकानां छात्राणां च सास्कृतिककार्यक्रमानपि आयोजयिष्यन्ते।
KSTF special page"
https://navavani.org.in/wp/archives/4813,पूर्णवेदपुरीस्थे संस्कृतकलालये शास्त्रयानः।,"तृप्पूणित्तुऱा – अस्य मासस्य षोडशदिनाङ्के तथा सप्तदशदिनाङ्के च पूर्णवेदपुरीस्थे संस्कृतकलालये शास्त्रयाननामिका प्रदर्शनी प्रचाल्यते। संस्कृत साहित्य – शास्त्र – तत्वचिन्तादिषु विज्ञानानां सुव्यक्तम्ख्यापयन्ती स्यादैषा। साहित्य , आयुर्वेद , न्याय, व्याकरण, ज्योतिःशास्त्र, वेदान्त विभागाणां तथा वास्तुशास्त्रसङ्गीतादीनां च सोदाहरण प्रदर्शनमत्र समायोजितम्। प्रदर्शनेन सह दिनद्वयं यावत् विविधानां कलारूपाणां आविष्कारोपि अत्र समायोजितः। मरुत्तुकळी तत्र प्रामुख्येन प्रस्तावमर्हति। अस्योद्धाटनं तु श्रीमता कलालयविद्याभ्यासमुख्यकार्यकर्त्र्या श्रीमत्या एं एस् जया महाभागया क्रियते । केरलकलामण्डलस्य प्राक्तनकुलपतिः डो. के जी पौलोस् आचार्याः मुख्यं प्रभाषणं निर्वहति।
Sasthrayaan – notice"
https://navavani.org.in/wp/archives/4808,केन्द्रिय साहित्य अक्कादमी निर्वाचने भा.ज.पा. दलस्य पराभवः। पुरोगमनपक्षस्य स्थानाशी चन्द्रशेखरकम्पार् अध्यक्षत्वेन चितः,"नवदिल्ली – केन्द्र-साहित्य अक्कादमी निर्वाचने पुरोगमनपक्षस्य स्थानाशी चन्द्रशेखर कम्पार् अक्कादम्याः अध्यक्षरूपेण चितः। भा.ज.पा.दलसहयोगिनीं विख्याताम् ओडीषा लेखिकां प्रतिभा राय् वर्यां पराजित्यैैव कम्पार् अध्यक्षो/भवत्।२९ विरूध्य ५६ मतेन चन्द्रशेखरकम्पार् विजयी अभवत्।
कन्नडा नोबल् कारः ज्ञानपीठपुरस्कारजेता च भवति कम्पार्। अधुना अक्कादम्याः उपाध्यक्षश्च भवति। अध्यक्षपदवीमलंकृतः तृतीयः कन्नटलाहित्य कारः भवति कम्पार्। २० वर्षानन्तरमेव कन्नटदेशीयः अस्यां पदव्यामारोहति।"
https://navavani.org.in/wp/archives/4801,साङ्केतिकविद्या न तु विनाशाय विकासाय उपयोक्तव्या – प्रधानमन्त्री।,"रियाद्- साङ्केतिकविद्या लोकक्षेमाय तथा विकासाय च उपयोक्तव्या, न तु विनाशाय इति प्रधानमन्त्री नरेन्द्रमोदी अवदत्। दुबाई राष्ट्रे आरब्धं विश्व-सर्वकार-शिखरसम्मेलनम् उद्घाटयन् भाषमाण आसीत् सः। १३९ राष्ट्रेभ्यः प्रतिपुरुषाः शिखरमेलने भागमभजन्त।
     साङ्केतिकविद्यया साधारणजनाः प्रबलीकृताः। विकासप्रयाणान्तरे दारिद्र्यं पोषकन्यूनता च सम्पूर्णतया न उन्मूलयितुं प्राभवत्। प्रक्षेपास्त्र-भुषुण्डिप्रभृतीनां सम्भाराय प्रभूतं धनं निॆक्षिपन्ति राष्ट्राणि इति प्रधानमन्त्री आशङ्कां प्राकटयत्। चतुर्दिवसीयस्य पश्चिमेष्या सन्दर्शनस्य भागत्वेन दुबाई राष्ट्रं प्राप्तः आसीत् प्रधानमन्त्री।"
https://navavani.org.in/wp/archives/4775,"कठोरशैत्येन हिमयुगस्यागमनम्, कठोरनिदाघस्य अवसानम् इति च पठनम्।","कालिफेर्णिया – कठोरनिदाघस्य कालः अवसीयते, विंशति वर्षाणि यावति गवेषकाणां पठनस्य फलमागतम्। कठिनशैत्यस्य कालम् इतःपरम् आगच्छदस्ति। सूर्यस्य ध्रुवद्वयेपि जायमानानां तरङ्गानां परस्परसङ्घर्ष एव तापमाने न्युनतायाः कारणम्। २०५० वर्षमिते सूर्यप्रकाशस्य म्लानता सञ्जायते सुर्यः सप्तप्रतिशतं शैत्ययुक्तश्च भविता। सोलार् माक्सिमं, सोलार् मिनिमम् इति घट्टद्वययुक्तात् ११ वार्षिकचाक्रिकक्रमाणैव सूर्यः अधुना सञ्चरति। इतःपरं सोलार् मिनिमं इति प्रतिभसं सूर्यः प्रविशति। एतदेव हिमयुगस्य कारणभूतम्।"
https://navavani.org.in/wp/archives/4766,केरले उच्चन्यायालये मुख्यन्यायाधीशत्वेन आन्टणी डोमनिक् शपथं कृत्वा पदवीमावहत्।,कोच्ची- केरलोच्चन्यायालयस्य मुख्यन्यायाधीशत्वेन आन्टणी डोमनिक् वर्यः शपथमकरोत्। राजभवने आयोजिते समारोहे राज्यपालः ज.पी.सदाशिवं वर्यः सत्यवाचकेन सह शपथमकारयत्। मुख्यमन्त्री पिणरायि विजयः मन्त्रिणः उच्चन्यायालयस्थाः न्यायाधिपाश्च सन्निहिताः आसन्। कार्यकर्तृमुख्यन्यायाधिशत्वेन कर्म कुर्वन्तं डोमनिक्वर्यं गतदिने मुख्यन्यायाधीशरुपेण नियोज्य राष्ट्रपतिना विज्ञापनं कृतमासीत्। सप्तदशवर्षानन्तरमेव कश्चन केरलीयः केरले मुख्यन्यायाधीशो भवति।
https://navavani.org.in/wp/archives/4750,कोच्ची मेट्रो संस्था प्रतिदिनं १८ लक्षं रूप्यकाणां नष्टे प्रवर्तते।,कोच्ची- मेट्रो प्रतिदिनं १८ लक्षं रूप्यकाणां नष्टे प्रवर्तते इति मुख्यमन्त्री पिणरायि विजयः। नियमसभायां वी.के. इब्राहिं कुञ्ञ् वर्यस्य प्रश्नानां प्रतिवचनरूपेण इदमुक्तं मेट्रोसंस्थायाः कृते चिटिकेतर आयः अन्वेष्टुं निर्देशाः लब्धाः इति च सो/वदत्। मेट्रे रेल स्तूणासु विज्ञापनानि प्रदर्शयितुं समया दत्ता राष्ट्रियरथ्यापार्श्वेषु विज्ञापनानि प्रदर्शयितुमपि अनुमतिः लब्धा इत्यपि मुख्यमन्त्री अवदत्।
https://navavani.org.in/wp/archives/4725,"अशान्तस्य मृतदेहं प्रति अनादरः, एतादृशी घटना नावर्तनीया। प्रोफ. एम्.के. सानू।","कोच्ची – अशान्तः इति चित्रकारस्य मृतदेहं प्रति जातः अनादरः असहनीय एव। एतादृशाः सम्भवाः इतः परं न आवर्तनीय इति प्रोफ. एम्.के. सानूवर्यः। सास्कृतिकलोकाः एतादृशान् सम्भवान् प्रति जागरूकाः भवेयुरिति स अवदत्।
     एतादृशः अनादरः नाङ्कीकर्तुं शक्यते। कस्यचन अनुगृहीतकलाकारस्य मृतदेहः ललितकला अक्कादमीं विहाय कुत्र प्रदर्शयितुं शक्यते इति स अपृच्छत्। मन्दिराधिकारिणः एतादशात् विरुद्धकार्यात् प्रतिनिवर्तनीयाः इत्यपि स असूचयत्।"
https://navavani.org.in/wp/archives/4720,"कविवर्यं कुरीप्पुष श्रीकुमारं प्रति आक्रमणम्, दृढकर्मस्वीकारार्थं मुख्यमन्त्री रक्षिदलं निरदिशत्।","कोल्लम् – कुरीप्पुष श्रीकुमारवर्यं कश्चन सङ्घः प्रतिरुरोध। कोल्लं कटक्कल् समीपे कोट्टुङंकल् देशे एव तं कविवर्यं प्रति आक्रमणं जातम्। कोट्टुक्कल् ग्रन्थालयेन आयोजिते सामान्याधिवेशने भाषणार्थमागत आसीत् कविः।
     वटयम्पाटी जातिसमरमनुबन्ध्य स अधिवेशने भाषितवानासीत्। भाषणानन्तरम् आगतैः कैश्चन जनैः स  प्रतिरुद्धो/भवत्। सङ्घर्षे जाते ग्रन्थालयप्रवर्तकाः आगत्य तं ततः बहिरानयत्। तथापि ईदृशानि प्रवर्तनानि असहनीयानि इति मत्वा स तान् आक्रमणकारिणः विरुद्ध्य रक्षिदलाय आवेदनमदात्। अत एव मुख्यमन्त्रिणः अयमादेशः"
https://navavani.org.in/wp/archives/4708,पण्यसेवाकरं प्रति रूक्षविमर्शनेन सह मुख्यमन्त्री।,"तिरुवनन्तपुरम्- केन्द्रप्रशासनेन प्रवृत्तिपथमानीतं  पण्यवस्तुसेवाकरं विरुध्य केरलमुख्यमन्त्री पिणरायि विजयः अभाषत। पण्य वस्तुसेवाकरस्य प्राबल्येन सामान्यजनानां जीवनं दुस्सहमभवत् राष्ट्रे आर्थिक अराजकत्वं प्रचलतीति च स उक्तवान्।
     मार्क्स् वादी साम्यवादी दलस्य तिरुवनन्तपुरं जनपदाधिवेशनम् उद्घाटयन् भाषमाण आसीत् सः। जी.एस्.टी. प्राबल्येन आर्थिकगतिः अधस्तात् जाता। अतः साधारणजनानां प्रयोजकरूपेण वस्तुसेवाकरस्य पुनःक्रमीकरणम् आवश्यकमिति स उक्तवानासीत्।"
https://navavani.org.in/wp/archives/4684,अधस्तात् संलग्नेन मृतदेहेन साकं लोकयानं ७० कि.मी.दूरं गतम्।,बङ्गलूरु – वाहनस्य अधस्तात् संलग्नं मृतदेहमदृष्ट्वा चालकः बस् यानं ७० कि.मी. दूरं चालितम्। तमिल्नाटु कूनूर् तः बङ्गलूरु नगरं प्रति प्रस्थितं कर्णाटक परिवहण निगमस्य वातानुकूलितशयनयानमेव एवं यातम्। अस्मिन् प्रकरणे शान्तिनगर् यानास्थानस्थः चालकः मोहिनुद्दीन् नामकः रक्षिदलेन गृहीतः। तमिल् नाटु तः कर्णाटके चन्नपट्टणं प्राप्ते याने यानन्तर्भागात् घोररवमशृणोत् इति चालकः रक्षिदलमवदत्। अश्मसंघट्टनेन स्यात् रवमिति मत्वा पुनः प्रस्थित इति च चालको/वदत्। निस्थानं प्राप्तं बस्यानं यदा क्षालनाय नीतं तदा अधोभागे मृतदेहमपश्यत्। झटिति क्षालकः अधिकारिणं सूचयति स्म।
https://navavani.org.in/wp/archives/4676,विख्यातः संस्कृतपण्डितः महाकविश्च मुतुकुलं श्रीधरः दिवं गतः।,"मुतुकुलम्- प्रसिद्धः संस्कृतपण्डितः महाकविश्च श्रीमान् मुतुकुलं श्रीधर् वर्यः कालयवनिकामगच्छत्। संस्कृते कैरल्यां च नैकान् ग्रन्थान् प्रणीतवानयम्।
     १९२६ जनुवरी २६ दिनाङ्के कायंकुलं समीपे मुतुकुलं देशे अयं जातः। वासुदेवन् नायर् गौरियम्मा च तस्य पितरौ। नीलकण्ठशर्मावर्यस्य शिष्यात् नारायणनाशान् वर्यात् अयं संस्कृतस्य बालपाठान् स्वायत्तीकृतवान्। मुतुकुलं संस्कृतविद्यालयात् प्रथमतया शास्त्री परीक्षाम् उत्तीर्णवानयम्। षोडशे वयसि संस्कृतविद्यालये अध्यापको जातः। अनन्तरं नववर्षपर्यन्तं सेनायां सेवनमकरोत्। पुनः प्रत्यागत्य अध्यापनरङ्गे एव निरतो/भूत्।
     अस्य प्रथमां कवितां षोडशे वयस्येव प्रकाशितवान्। १९७६ तमे वर्षे केन्द्रसर्वकारसाहाय्येन नवभारतं नामकं अस्य प्रथमं संस्कृतमहाकाव्यं च प्रकाशितवान्। ततः विद्याधिराजविजयं, नायकाभरणम्, शुभानन्दगुरुदेवचरितम्, अमृतायनम्, धर्मस्थलीयम्, नीलकण्ठगुरुपादचरितम्, इत्येतानि महाकाव्यानि रचितवान्।अश्रुपूजा इति संस्कृतविलापकाव्यमपि अनेनैव प्रणीतम्।
     कालिदासस्य मेघदूतं श्रीहर्षस्य नागानन्दं चायं कैरल्यामनूदितवान्। कैरलीभाषाव्याकरणम् अलङ्कारशास्त्रं चाधिकृत्य प्रक्रियासागरः अलङ्कारप्रदीपिका चेति ग्रन्थद्वयं प्रणीतवानयं यदस्य पाण्डित्यप्रकाशकं भवति। अस्य विशिष्टे कृती भवतः श्रीनारायणगुरुदेवचरितामृतम् विद्याधिराजचरितामृतं च।
     १९७७ तःअनुस्यूततया एकदशककालं यावत् आकाशवाणीतः सुभाषितानि अवतारितवानयम्।
आदिकविपुरस्कारः,तुलसीवनपुरस्कारः, कविराजपुरस्कारः पण्डितरत्नपुरस्कारश्च अनेन प्राप्तः। परन्तु केन्द्र,राज्यसर्वकाराणाम् अङ्गीकारः अनेन न प्राप्तः इति खेदकर एव।"
https://navavani.org.in/wp/archives/4667,पद्मावत् चलच्चित्रं रजपुत्राणां प्रतापस्य त्यागस्य च महत्वम् उपपादयति – कर्णिसेना।,"दिल्ली- रजपुत्रान् अधिक्षिपतीति आरोपणमुन्नीय पद्मावत् इति चलचित्रं विरुद्ध्य अक्रमसङ्घर्षाः प्रचलिताः आसन्। चलचित्रमदृष्ट्वा प्रतिषेधं प्रकटितवन्तः अधुना चित्रं दृष्ट्वा प्रतिषेधात् विरमन्ति।
सञ्जय् लील बन्सालीवर्यस्य पद्मावत् इति चलच्चित्रं विरुध्य प्रक्षोभः समापयतीति रजपुत्रकर्णिसेनावक्तारः अवदत्। चित्रं कदापि सजपुत्रान् न अधिक्षिपतीति बोधेनैव प्रक्षोभमवसीयते इति ते अवदन्।"
https://navavani.org.in/wp/archives/4636,केरलराज्यस्य २०१८-१९ वर्षस्य कृते आर्थिकसङ्कल्पः प्रस्तुतीकृतः। शिक्षाक्षेत्रे नूतनी पद्धतिः।,"तिरुवनन्तपुरम् – केरलस्थान् सामान्यविद्यालयान् श्रेष्ठतायाः केन्द्ररूपेण परिवर्तयिष्यतीति वित्तमन्त्री तोमस् ऐसक् वर्यः अवदत्। विधानसभायां २०१८-१९ वर्षस्य आर्थिकसङ्कल्पं प्रस्तुतीकृत्य भाषमाण आसीत् सः। ४५००० अतिसाङ्केतिककक्ष्याप्रकोष्ठः ४०००० पेशलकक्ष्याप्रकोष्ठः अस्मिन्नेव वर्षे प्रवृत्तिपथमानेष्यति। अपि च ५०० तः अधिकं छात्रयुक्तानां विद्यालयाना कृते एककोटि रूप्यकाणि च प्रदास्यति। विद्यालयानां सिद्धतासंवर्धनाय तथा अध्ययनस्य श्रेष्ठतापरिवर्धनाय च अनेकाः परियोजनाः प्रख्यापिताः।
     प्राथमिक-माध्यमिकविद्यालयानां कृते सङ्गणककक्ष्यास्थापनार्थं किफ्बी द्वारा ३०० कोटि रूप्यकाणि १३८ विद्यालयान् सिद्धताकेन्द्रान् कर्तुं ६१४ कोटिरूप्यकाणि च किफ्बी द्वारा प्रदास्यति १०००अधिकं छात्रयुक्ताय ७० विद्यालयाय २१० कोटिरूप्यकाणि सुविधासंवर्धनार्थं दास्यति। फिब्रुवरीमासान्तात् पूर्वम् एतस्य आरम्भं करिष्यति।"
https://navavani.org.in/wp/archives/4629,"फिटल् कास्ट्रोवर्यस्य पुत्रः आत्मानं जुहाव, परिक्रान्तिनेतुः पुत्रस्य दारुणम् अन्त्यम्।","हवान – क्यूबा परिक्रान्तिनेतुः फिटल् कास्ट्रोवर्यस्य वरिष्ठपुत्रः डयस् बल्लार्ट वर्यः आत्महत्यामकरोत्। गुरुवासरे प्रातः एव तम् आत्माहुतम् अपश्यत्। बहुकालपर्यन्तं विषादरोगस्य चिकित्सायामासीत् इति क्यूबा औद्योगिकमाध्यमस्य सूचना। ६८ वयस्कः बल्लार्ट् मासान् यावत् वैद्यसङ्घस्य चिकित्सायामासीदिति क्यूबा डिबेट् जालपुटे/पि सूचना अस्ति।
     परमाणुशास्त्रज्ञः बल्लार्ट् सोवियट् रष्यायामेव पठनमकरोत्। अधुना क्यूबन् कौण्सिल् आफ् स्टेट्स् संस्थायाः शास्त्रोपदेशकरूपेण तथा क्यूबन् अक्कादमि आफ् सयन्स् इत्यस्य उपाध्यक्षरूपेण च प्रवर्तयन्नासीत्"
https://navavani.org.in/wp/archives/4621,केन्दिय-राज्य प्राशासनिककर्मकराणाम् उपकरवेतनं २ प्रतिशतं वर्धिता।,"कोच्ची–केन्द्र-राज्य-प्राशासनिके कर्मकराणाम् अध्यापकानां च अस्मिन् वर्षे जनुवरीतः जूण् पर्यन्तं बाधकेषु वेतनेषु द्विप्रतिशतं वर्धनं भविता। राष्ट्रिय उपभोक्तृमूल्यसूचिकायाःवार्षिकापातः २७२.९२ अङ्कात् २८१.१७ रूपेण उन्नतिं प्राप्त इत्यतः इदं वर्धनम्। अनेन केरलराज्य कर्मकराणां डी.ए. तेषां वेतनस्य १७ शतमितं भविष्यति। केन्द्रकर्मकराणां डी.ए. तु पञ्चतः सप्तशतमितं च भविता। एतदनुबन्ध्य विज्ञप्तिः आगामिनि मासे भविष्यति। तदनन्तरमेव केरलसर्वकाराणं निर्णयः भविष्यति।
केरलराज्यकर्मकराणां अधुना डी.ए. १४ शतमितं भवति। गतजूलै मासतः डिसम्बर् पर्यन्तं प्राप्तव्यं एकशतमितं डी.ए. इतःपर्यन्तं न प्रख्यापितमस्ति।"
https://navavani.org.in/wp/archives/4605,खेलो इन्ड्या – विद्यालयीयक्रीडायाः शुभारम्भः।,"नवदिल्ली – दिल्याम् आयोजितायाः खेलो इन्ड्या इति विदियालयीयक्रीडायाः शुभारम्भो जातः। कौमारक्रीडाप्रतिभानां नूतनी प्रतीक्षा अस्ति खेलो इन्ड्या। इन्दिरागान्धी आन्तरिकक्रीडाङ्गणे प्रधानमन्त्री नरेन्द्रमोदी खेलो इन्ड्या अभियानस्य उद्घाटनमकरोत्। प्रथमदिने तमिल् नाटु अग्रे सरति। मुद्रात्रयेण केरलं द्वितीयस्थाने अस्ति।
     विद्यालयेभ्यः समर्थान् क्रीडकान् अवगत्य तान् भविष्ये उत्तमान् क्रीडकान् कर्तुमुद्दिश्यैव खेलो इन्ड्या अभियानमारब्दम्। अस्मिन् १७ वयःपर्यन्ताः क्रीडकाः एव भागं गृह्णन्ति।"
https://navavani.org.in/wp/archives/4600,"श्वः पूर्णं चन्द्रग्रहणम्, मन्दिराणि पिहितानि भवेयुः, सप्तसु जनपदेषु सागरक्षोभजाग्रता।","तिरुवनन्तपुरम्- श्वः सम्पूर्णचन्द्रग्रहणं, केरले तीरदेशेषु सागरक्षोभः भविता इति अवधाननिर्देशः। राज्यस्तरीयः दुरन्तनिवारणविभागे/पि अवधानतानिर्देशमदात्। अद्य आरभ्य फिब्रुवरी ३ पर्यन्तं कोल्लम् आलप्पुषा, कोच्ची, पोन्नानि, कोषिक्कोट् कण्णूर् कासरगोड् प्रदेशेषु सागरक्षोभसाध्यता अस्तीति जाग्रता निर्देशः
सम्पूर्णचन्द्रग्रहणकारणेन श्वः तिरुवितांकूर् देवस्वं बोर्ड् संस्थायाः अधीनतायां स्थितानि मन्दिराणि सायं ५.१३ तः रात्रौ ८.४३ पर्यन्तं पिहितानि भविष्यन्तीति बोर्ड् अधिकारिणः असूचयन्।"
https://navavani.org.in/wp/archives/4594,उच्चविद्यालयानाम् उच्चतरविद्यालयानां च एकीकरणं सर्वकारपरिगणनायाम् – मुख्यमन्त्री।,तिरुवनन्तपुरम् – राज्ये उच्चविद्यालयानाम् उच्चतरविद्यालयानां च सामान्यीकरणं प्रशासनस्य परिगणनाविषयः अस्तीति मुख्यमन्त्री पिणरायि विजयः अवदत्। उभयोः भरणसंविधानस्य एकीकरणमेव लक्ष्यमिति स विधानसभायां एकस्य प्रश्नस्य प्रतिवचनरूपेण उक्तवान्। विषये/स्मिन् उच्चतरविद्यालयीयानाम् अध्यापकानां मध्ये विप्रतिपत्तिः प्रवर्तते।
https://navavani.org.in/wp/archives/4567,कलामण्डलं गीतानन्दः कलानुक्रममध्ये क्षीणितः सन् पतित्वा मृतः।,"अविट्टत्तूर् – प्रशस्तः ओट्टन्तुल्लल् कलाकारः कलामण्डलं गीतानन्दः अविट्टत्तूर् देशे कलावतरणान्तरे क्षीणेन पतित्वा मृतः। रविवासरे रात्रौ ८ होरायां अविट्टत्तूर् महादेव मन्दिरोत्सवस्य पल्लिवेट्टा दिने ओट्टन् तुल्लल् प्रस्तुतीकरणमध्ये मुग्धः सन् पतति स्म। झटित्येव समीपस्थं पुल्लूर् मिषन् चिकित्सालयं नीतः। तावत् स सजीवः नासीत्, वैद्यैः तस्य मरणं स्थिरीकृतम्। हृदयाघात एव मरणकारणमिति प्राथमिकं निगमनम्"
https://navavani.org.in/wp/archives/4557,प्रधानमन्त्रिणः विदेशपर्यटनं फिब्रुवरी नवमे दिने आरभते।,नवदिल्ली- प्रधानमन्त्रिणः नरेन्द्रमोदीवर्यस्य चतुर्दिवसीयं विदेशपर्यटनं फिब्रुवरी नवमदिने आरभते। पलस्तीन् ओमान् ऎक्य अरब् राष्ट्राणि च चतुर्दिवसीयेन पर्यटनेन प्रधानमन्त्री संद्रक्ष्यति।
https://navavani.org.in/wp/archives/4549,संस्कृताध्यापकफेडरेषनस्य वार्षिकसम्मेलनम् – स्वागतसंघकार्यालयः उद्घाटितः।,"कासरगोड् – फेब्रुवरिमासस्य २२,२३ दिनाङ्कयोः कासरगोड् जिल्लायां प्रचाल्यमानस्य संस्कृताध्यापकफेडरेषन् वार्षिकसम्मेलनस्य स्वागतसंघकार्यालयः उद्घाटितः। कासरगोड् पत्रिकासंघस्य अध्यक्षः टि.ए षाफिः उद्घाटकः आसीत्। संघाटकसमितेः अध्यक्षः ऐ.वि. भट्ट् महोदयः अध्यक्षपदवीमावहत्। पि.एन. मधुसूदनः, ऱाषिद् पूरणम्, गणेष् कुमार्, नीलमना शङ्करन् नम्पूतिरिः, षिजु एम्.टि, सुनिलकुमार् प्रभृतयः भाषणमकुर्वन्।"
https://navavani.org.in/wp/archives/4543,कुत्र उपविशतीति विषयः मां न पीडयति – रूक्षविमर्शनेन सह राहुल् गान्धी।,गणतन्त्रदिनाघोषे सेनाविन्यासकार्यक्रमान्वीक्षितुं वेदिकायाः पश्चाद्भागे आसन्दः लब्धः इत्यस्मिन् विषये न को/पि परिदेवनं नास्तीति कोण्ग्रेस् दलाध्यक्षः तथा विपक्षिदलनेता राहुल् गान्धी वर्यः अवदत्। कार्यक्रमान् विक्षितुं पष्ठपङ्क्तौ एव राहुल् वर्याय आसन्दः कल्पितः। एतदनुबन्ध्य विवादः उन्नीतः आसीत्। ततः एव “कुत्र उपविशतीति कार्यं मां न पराभवति ” इति प्रस्तावनया सह राहुल् गान्धी आगतवान्।एन्.डी.टी.वीं प्रति आसीत् राहुलस्य प्रस्तावः। गणतन्त्रदिनाघोषे राज्यसभायाः कोण्ग्रेस् दलाध्यक्षेण गुलां नबी आसादेन साकं षष्ठ्यां पङ्क्त्यामेव राहुलस्य आसन्दः कल्पितः आसीत्।
https://navavani.org.in/wp/archives/4537,"महाराष्ट्रा राज्य़े लोकयानदुर्घटना, १२ जनाः मारिताः।","पूणे – महाराष्ट्रा राज्ये पञ्चगङ्गानद्यां लोकयानं पतित्वा १२ जनाः मृताः। रुग्णानामवस्था गुरुतरा भवति। ते समीपस्थं चिकित्सालयं नीताः। बस् याने १७ यात्रिकाः आसन्।
     पश्चिममहाराष्ट्रायां कोल्हापुरे शुक्रवासरे रात्रौ आसीत् दुर्घटना। बस् याने शिवाजिसेतौ प्राप्ते चालकेन नियन्त्रणं विनष्टम्। पूणे बलेवाडि देशस्थाः आसीत् यात्रिकाः। एते पूणे गणपतिपुलं प्रति प्रस्थिताः आसन्। चालकस्य निद्रावत्वमेव दुर्घटनायाः कारणमित्यनुमन्यते।"
https://navavani.org.in/wp/archives/4523,"स्वास्थ्य,भवननिर्माणरङ्गे केरलराज्यम् आदर्शभूतम् – राज्यपालः।","तिरुवनन्तपुरम् – स्वास्थ्यरङ्गे भवननिर्माणरङ्गे च केरलराज्यम् इतरेषां राज्यानाम् मातृका भवतीति राज्यपालः पी. सदाशिवंवर्यः अवदत्। गणतन्त्रदिवसमालक्ष्य अनन्तपुरे सचिवालयक्रीडाङ्गणे  ध्वजारोहणानन्तरं सेनाविन्यासम् अभिसम्बोधयन् भाषमाण आसीदयम्। केरलप्रशासनं विकसनकार्ये/पि इतरेषाम् आदर्शभूतमित्यपि स न्यगादीत्।
     राजनैतिकः धार्मिको वा विद्वेषः तथा आतङ्कवादश्च प्रजातन्त्रे न हि भूयात्। दरिद्रराष्ट्रम् इत्यवस्थातः प्रगतेः सोपानमारुरोह भारतम्। दारिद्र्यम् उन्मूलयितुं श्रम एव अधुना प्रचलति। भक्ष्योत्पादनरङ्गे भारतम् विश्वस्य मातृका इति राज्यपालः समसूचयत्।"
https://navavani.org.in/wp/archives/4517,पद्मपुरस्काराः प्रख्यापिताः। केरलात् चत्वारः पुरस्कृताः।,"नवदिल्ली – २०१८ वर्षस्य पद्मपुरस्काराः प्रख्यापिताः। केरलराज्यात् पद्मपुरस्काराय चत्वारः चिताः। वितुरा देशीया लक्ष्मिक्कुट्टियम्मा ग्रामीणवैद्यविभागे पद्मश्री पुरस्कारेण आदृता, तथा सान्त्वनचिकित्सायां एम्. आर्. राजगोपालश्च पद्मश्रीपुरस्कृतः।
     पद्मभूषण् पुरस्काराय डो. फिलिप्पोस् मोर् क्रिस्टोस्टं वर्यः चितः मार् तोमा क्रिस्तीयसभायाः वरिष्ठः मेत्रापोलीता भवत्ययम्। भारते बहुकालम्  अधिपौरोहित्ये स्थितः अयं १०१ वयस्कःभवति।
     पद्मविभूषण् पुरस्काराय भारतीयनिचारकेन्द्रं स्थापकः श्री. पी. परमेश्वरः चितः। अधुना अस्य केन्द्रस्य निदेशकः भवत्ययम्।"
https://navavani.org.in/wp/archives/4512,गणतन्त्रदिवसाघोषः- ध्वजारोहणं कर्तुं मोहन् भगवत् वर्यः अद्य केरलमायाति।,"नवदिल्ली- राष्ट्रिय-स्वयंसेवक-संघस्य सर् संघसञ्चालकः मोहन् भगवत् वर्यः अद्य सायं सार्धसप्तवादने कोच्ची विमानपत्तनं प्राप्स्यति। ततः रथ्याद्वारा रात्रौ पालक्काट् नगरं च प्राप्स्यति। २६,२७,२८ दिनाङ्केषु कल्लेक्काट् आयोज्यमाने संघप्रवर्तकशिबिरे भगवत् भागं भजिष्यति। २६ तमे दिने ध्वजारोहणमपि स करिष्यति।
     अस्मिन्नन्तरे राष्ट्रियध्वजारोहणविषये केरलसर्वकारः नूतनं विज्ञापनम् आनयत्। गणतन्त्रदिवसाघोषमालक्ष्य एव विज्ञापनम्। विद्यालयेषु अन्यासु संस्थासु च तत्तन्मेधाविन एव ध्वजारोहणं कर्तुमर्हन्ति इति विज्ञापने विशेषपरामर्शः अस्ति।"
https://navavani.org.in/wp/archives/4504,लालू प्रसाद यादवः पञ्चवर्षाणि कारावासाय दण्डितः।,"राञ्जी- गोभोज्यविक्रयात्याचारे सी.बी.ऐ. न्यायालयेन लालू प्रसाद यादवः पञ्चवर्षाणि कारावासाय दण्डितः। तृतीये अस्मिन् व्यवहारे स अपराधीति पूर्वाह्णे न्यायालयः अवगच्छति स्म। बीहार् राज्यस्य भूतपूर्वः मुख्यमन्त्री तथा राष्ट्रिय जनता दलस्य अध्यक्षः चास्ति लालू प्रसाद यादवः। तद्वत् भूतपूर्वः मुख्यमन्त्री जगन्नाद् मिश्रा अपि अपराधीति न्यायालयः निरणयत्। पूर्वं व्यवहारद्वये लालू अपराधीति न्यायालयः अवगच्छति स्म। तत्र द्वितीये व्यवहारे अधुना कारावासम् अनुभवन्नस्ति सः। अस्मात् सोपाधिकमुक्त्यर्थम् अपेक्षा झार्खण्ड् उच्चन्यायालयस्य परिगणनायामस्ति।
     १९९२-९४ कालघट्टे व्याजप्रमाणं दत्वा चीयिवस् वित्तकोशात् ३७.६३ कोटि रूप्यकाणि स्वीकृतानि इति स व्यवहारः।"
https://navavani.org.in/wp/archives/4487,"शिवसेना भा.ज.पा.घट्बन्धस्य अन्त्यम्, निर्वाचने शिवसेना पृथक् स्पर्धिता।","मुम्बै- २०१९ तमे वर्षे समभाव्यमाने लोक्सभा निर्वाचने शिवसेना दलम् एकान्तेन स्पर्धितुं निर्णयमकरोत्। मुम्बैयां आयोजिते दलस्य राष्ट्रियनिर्वाहकसमितियोगे एतदनुसृतस्य प्रमेयस्य अङ्गीकारो जातः। आगामिनि वर्षे जायमाने महाराष्ट्रा विधानसभानिर्वाचने/पि पृथक् स्पर्धितुं योगे निर्णयो जातः।
उद्दव् ताक्करे पुनः शिवसेना नेता भविता। तस्य पुत्रः तथा युवसेना नेता आदित्य ताक्करे दलस्य नेता च भविष्यति।
नूतन निर्णयानुसारं भा.ज.पा.नेतृत्वमापन्नात् राष्ट्रिय प्रजातन्त्र घट्बन्धनात् शिवसेना बहिरागमिष्यति।"
https://navavani.org.in/wp/archives/4483,श्वः केरलराज्ये यन्त्रयानानां कर्मन्यासः।,तिरुवनन्तपुरम् – अग्नितैलोत्पन्नानाम् अनियन्त्रितं मूल्यवर्धनं प्रतिषिध्य केरलराज्ये श्वः यन्त्रयानानां कर्मन्यासः आयोजितः। प्रातः षट्वादनतः सायं षट्वादनपर्यन्तमेव कर्मबन्धनम्। कर्मकरसङ्गाः कर्मस्वामिनश्च सम्भूय समरं कुर्वन्ति। केरल राज्य यातायात निगमस्थाः कर्मकराः अपि कर्मन्यासे भागं भजिष्यन्ति। महात्मगान्धी विश्वविद्यालये श्वस्तनाः परीक्षाः विलम्बिताः परीक्षायाः नूतनी समयसरणिः पृथक् सूचयिष्यति।
https://navavani.org.in/wp/archives/4434,दिवङ्गतः।,"माळा – प्रसिद्धः संस्कृतपण्डितः नैकेषां ग्रन्थानां प्रणेता च ऐराणिक्कुलम् ऒरवङ्करा नारायणन् नम्पूतिरिः दिवङ्गतः। प्रसिद्धस्य ओरवङ्करा राजा नीलकण्ठविप्रस्य पौत्रो∫यं कोकिलसन्देशः, किरातार्जुनीयं, शिशुपालवधम् इत्यादयो अनेन मलयालभाषायामनूदिताः। पारिजातहरणमिति काव्यस्य रचना चानेन कृता। गुरुमुखादेव असौ संस्कृतसाहित्य-शास्त्राणि  अधीतवान्। अस्य आत्मनः शान्त्यै नववाणीसंघस्य प्रार्थनाः समर्पयामः।"
https://navavani.org.in/wp/archives/4427,केरलविधानसभायाः अधिवेशनम् अद्य नयप्रख्यापनेन सह प्रारभते।,"तिरुवनन्तपुरम् – केरलविधानसभायाः अस्य वर्षस्य प्रथमम् अधिवेशनम् अद्य प्रारभते। आर्थिकप्रतिसन्धिप्रभृतयः आनेके विषयाः सभातले आगमिष्यन्ति इति प्रतीक्षते। अद्य प्रातः नववादने राज्यपालः ज. सदाशिवं वर्यः नयप्रख्यापनं सभायां प्रस्तोष्यते। २५,३०,३१ दिनाङ्केषु तन्निष्ठाः कृतज्ञताप्रमेयचर्चाः भवितारः। फेब्रुवरी द्वितीये दिनाङ्के २०१८-१९ वर्षस्य कृते आयव्ययपत्रकं वित्तमन्त्री तोमस् ऐसक् वर्यः सभायां प्रस्तुतीकरिष्यति।
     बहवः विवादविषयाः विपक्षिदलैः आयुधरूपेण सभायां आनेष्यन्ते इति सूचना।"
https://navavani.org.in/wp/archives/4409,ओं प्रकाश् रावत्त् मुख्य निर्वाचनायुक्तः।,"नवदिल्ली – ओं प्रकाश् रावत्त् महाशयः भारतस्य मुख्य निर्वाचनायुक्तरूपेण नियुक्तः। अस्यां पदव्यां ए.के. ज्योति महाशयः सोमवासरे सेवाविरतो भविता। अस्मिन् साहचर्ये नूतनी इयं नियुक्तिः। मुख्य निर्वाचनायुक्तः श्री रावत् कुजवासरे शपथं करिष्यति। मध्यप्रदेश् संवर्गे १९७७ गणे ऐ.ए.एस्. अधिकारी भवत्ययम्। भूतपूर्वः आर्थिकसचिवः अशोक लवासा निर्वाचनायोगेन च नियुक्तः।
."
https://navavani.org.in/wp/archives/4394,पद्मावत् चलचित्रस्य प्रदर्शनमुक्तिदिने पिधानसमरस्य आह्वानेन सह रजपुत् कर्णिसेना।,मुम्बै – सञ्जय् लील बन्साली वर्यस्य पद्मावत् इति चलचित्रं प्रेक्षागारं प्रति मुक्तिमनुबन्ध्य अस्य मासस्य २५ तमे दिनाङ्के आभारतं पिधानसमरमायोजयितुं सन्नद्धास्ति रजपुत् कर्णिसेना। यदि तद्दिने चित्रं प्रदर्शयति तर्हि प्रेक्षागारम् अग्निसात्करिष्यतीति सेनाध्यक्षः लोकेनद्र सिंहः आहवमकरोत्।तादृशं नष्टं सोढुं प्रेक्षागारस्वामिनः सिद्धा भवेयुः इत्यपि सो/सूचयत्। पूर्वं चलचित्रस्य निदेशकं सञ्जय् लील बन्सालिं तथा नायिका दीपिका पदुकोणे वर्यां च हनिष्यति इति भीषा लोकेन्द्रसिंहेन कृता आसीत्। गुजरात् राज्ये चित्रं न प्रदर्शयिष्यति इति सेनायाः वादः।
https://navavani.org.in/wp/archives/4389,पाकिस्तानेन कृते भुषुण्डिप्रयोगे सैनिकमुपादाय त्रयः मारिताः।,श्रीनगरम् – काश्मीरराज्ये पाकिस्तानेन कृते भुषुण्डिप्रयोगे एकं भारतसैनिकमुपादाय त्रयः जनाः मारिताः। पञ्चाब् देशीयः मन्दीप सिंह् इति सैनिक एव मारितः। पाकिस्तानस्य भुषुण्डिप्रयोगे कवचशस्त्राक्रमणे च भारतं सुशक्तं प्रत्यकरोत्। भुषुण्डिप्रयोगः अधुनापि अनुवर्तते इति सूचना। शुक्रवासरे पाकिस्तानस्य आक्रमणे एकं केरलीयमुपादाय द्वौ सीमासुरक्षाबलसैनिकौ द्वौ ग्रामीणौ च मृताः आसन्।
https://navavani.org.in/wp/archives/4383,"विषिञ्ञं परियोजना, अदानि पोर्ट मुख्यकार्यान्वयनाधिकारी त्यागपत्रमदात्",तिरुवनन्तपुरम् – विषिञ्ञं नौकाश्रयपरियोजनायां अभिज्ञापत्रे केरलसर्वकारेण सह हस्ताक्षराङ्कितः अदानि पोर्ट मुख्यकार्यान्वयनाधिकारी सन्तोष् महापत्रा वर्यः स्वस्थानम् अत्यजत्। स अस्याः पद्धतेः समारम्भाय सज्जतां कृतवानासीत्। वैयक्तिकेन कारणेन स्थानं त्यजतीति स विशदीकरोति। परन्तु पद्धतेः मन्दगमने अतृप्तः सन्नेव स त्यागपत्रमदात् इति सूचना।
https://navavani.org.in/wp/archives/4378,पद्मावत् चलचित्रे प्रतिरोधस्य कृते किमपि नास्तीति श्री श्री रविशङ्कर् वर्यः।,नवदिल्ली – सञ्जय् लील बन्साली इति प्रसिद्धस्य चलचित्रनिदेशकस्य पद्मावत् इति हिन्दी चलचित्रे विरोधाय किमपि नास्तीति आद्मीयगुरुः श्री श्री रविशङ्कर् वर्यः अभिप्रैति स्म। गुरोः बङ्गलूरुस्थे आश्रमे चलचित्रस्यास्य विशेषप्रदर्शनं प्राचलत्। जनुवरी १५ दिनाङ्के एव प्रदर्शनमायोजितम्।तदन्तरमेव गुरुः चित्रमधिकृत्य स्वाभिप्रायं प्राकटयत्। राणी पद्मावतीं प्रति आदरपूर्णम् इदं चलचित्रं जनैः विरुद्धमिति विज्ञाय गुरुः आश्चर्यं प्रकटितवान्।चलचित्रस्यास्य विषयः अभिमानास्पद इति गुरुःप्रावोचत्।
https://navavani.org.in/wp/archives/4370,संस्कृतपठनेन चिन्ताशक्तेः बुद्धेश्च वर्धनमिति गवेषणफलम्।,"नवदिल्ली – संस्कृतं पठेच्चेत् स्मृतेः वर्धनं भवेदिति अनुसन्धानफलम्। नाडीशास्त्रज्ञः जेयिंस् हार्ट्सेल् वर्यः एतदधिकृत्य सूचना सइन्टिफिक् अमेरिक्कन् जेर्णल् इति पत्रिकायां प्रकाशितवान्।
     संस्कृतस्य लेखनेन पठनेन अध्ययनेन च चिन्ताशक्तिः वर्धते बुद्धिश्च विकसति। इत्येव हार्ट्सेलस्य वादः। शास्त्रीयरीत्या यजुर्नेदं पठितान् पण्डितानेव स अनुसन्धानार्थं चितवान्। चितेषु ४२ अङ्गेषु २१ जनाः संस्कृतपण्डिताः आसन्। द्वयोः विभागयोः स्मृतिं धिषणां च अङ्कयन्नेव गवेषणफलं सज्जीकृतम्। स्वतन्त्ररूपेण चिन्तनार्थं संस्कृतं सहायकमिति स्वानुभवं पुरस्कृत्य स समर्थितवान्।"
https://navavani.org.in/wp/archives/4364,"सर्वोच्चन्यायालयस्था प्रतिसन्धिः, चर्चा अद्यापि अनिवर्तते। लोया व्यवहारात् न्यायाधिपः अरुण् मिश्रा प्रतिनिवृत्तः।","नवदिल्ली – मुख्यन्यायाधीशं विरुद्ध्य चत्वारः वरिष्ठन्यायाधिपाः वार्ताहरसम्मेलनमकुर्वन्निति विषये सर्वोच्चन्यायालये प्रतिसन्धिपरिहारार्थं चर्चा अद्यापि अनुवर्तते। अद्य मध्याह्ने मुख्यन्यायाधीशः अन्यैः न्यायाधिपैः साकं भोजनं करिष्यति। एतन्मध्ये विवादविषयान् चर्चया परिहरिष्यति इति न्यायाधिपाः असूचयन्। गतदिने मुख्यन्यायाधीशः चतुर्भिः न्यायाधिपैः साकं चर्चामकरोत्। तस्यानुस्यूततया अद्यतनी चर्चा।
     तदन्तरे सी.बी.ऐ. न्यायालयस्य न्यायाधिपस्य बी.एच्. लोया वर्यस्य दुरूहमरणसम्बन्धिनम् आवेदनं परिगण्यमानात् व्यूहात् न्यायाधिपः अरुण् मिश्रा प्रतिन्वृत्तः। कनिष्ठं तं एतद्ववहारपरिगणनायां न्ययोजयत् इति विषये चत्वारः न्यायाधिपाः प्रतिषेधे आसीत्। अस्मिन् साहचर्ये प्रश्नपरिहारार्थं ज. मिश्रा व्यवहारात् प्रतिनिवृत्तः इति सूचना अस्ति।"
https://navavani.org.in/wp/archives/4358,आगामिनि अध्ययनवर्षस्य कृते पाठपुस्तकवितरणम् आरब्धम्।,"तिरुनन्तपुरम् – आगामिनि आध्ययनवर्षस्य विद्यालयीय पाठपुस्तकस्य वितरणं समारब्धम्। तिरुवनन्तपुरं कोल्लं, एरणाकुलं, मलप्पुरं,कोषिक्कोट्,कण्णूर् जनपदानां कृते एव अधुना वितरणं प्रतलति। मार्च् मासात् पूर्वं सर्वेषु विद्यालयेषु पुस्तकं प्रापयितुमुद्यम एवायम्। प्रथमभागत्वेन ३.२ कोटि पाठपुस्तकानि आवश्यकानि। मुद्रणम् अन्तिमे घट्टे भवति। सार्धैककोटि परिमितानां पुस्तकानां प्रबन्धनप्रवृत्तिः पुरोगच्छति। सर्वेषु विद्यालयेषु के.बी.पि.एस्. संस्था पुस्तकानि प्रापयति।"
https://navavani.org.in/wp/archives/4354,"ऐतिहासिकं मुहूर्तं, ताजमहल् मन्दिरस्य पुरतः नेतन्याहू पत्नी च।","आग्रा – भारत-इस्रायेल् सौहृदस्य नूतनं परिमाणं दत्वा इस्रायेल् प्रधानमन्त्री बञ्चमिन् नेतन्याहू तस्य पत्नी सारा च ताजमहल् सन्दर्शितौ। ताजमहलस्य पुरतः शुभ्रशिला आसन्दे उपविश्य छायाचित्रं स्वीकृत्य द्वावपि प्रतिनिवृतै।
     षड्दिवसीयं भारतसन्दर्शनं कर्तुं ह्यः आगतौ नेतन्याहू पत्नी सारा च अद्य ११.१५ वादने उत्तरप्रदेशं प्राप्तौ। मुख्यमन्त्री योगी आदित्यनाथः आगत्य ताजमहलस्य इतिहासप्राधान्यं वास्तुविद्यावैभवं च नेतन्याहूं परिचितवान्।
     पञ्चदशवर्षानन्तरमेव इस्रायेल् प्रधानमन्त्री भारतमायाति। २००३ सेप्तम्बर् मासे तदानीन्तन प्रधानमन्त्री एरियल् षारोण् वर्यः भारतं सन्दर्शितवानासीत्।"
https://navavani.org.in/wp/archives/4330,"न्यायाधिपस्य लोया वर्यस्य मृत्युः – पुत्रस्य प्रस्तावना प्रेरणया एव, मरणे दुरूहता अन्वेष्टव्या इति बन्धुः।","मुम्बै- सोह्राबुद्दीन् व्याजसङ्घर्षव्यवहारे प्राड्विवाकपदवीमलंकृतस्य न्यायाधिपस्य बी.एच्. लोया वर्यस्य दुरूहमरणम् अन्वेष्टव्यमिति तस्य बन्धुः श्रीनिवासलोया वर्यःअवदत्। मरणे दुरूहता नास्तीति न्यायाधिपस्य लोयावर्यस्य पुत्रस्य अनूज्लोयस्य प्रस्तावना प्रेरणयैवेति श्रीनिवास लोयस्य वादः। अनूज् लोया युवक एव, पितुः मरणसमये स किशोरावस्थायामेवासीत्। बाह्यप्रेरणया एव तस्य तादृशं प्रतिकरणमिति मन्ये इत्यपि कारवन् मासपत्रिकायाःकृते दत्ते अभिमुखे स अवदत्।
     सोह्राबुद्दीन् व्याजसङ्घर्षव्यवहारे बी.एच्. लोया वर्य एव न्यायालये वादमशृणोत्। तस्मिन् व्यवहारे भा.ज.पा. दलस्याध्यक्षः आमित् षा वर्यःअभिशस्तकः आसीत्। सहन्यायाधिपस्य पुत्र्याः विवाहे भागं भजितुं गतः लोया वर्यः २०१४ दिसम्बर् प्रथमे दिने हृदयाघातेन मृतः इति पारिवारिकेभ्यः सूचना दत्ता। परन्तु प्रेतपरिशोधनायां तादृशं कारणं नावगतम्। अतः बान्धवाः संशयालवः जातः। व्यवहारे अमित्षा वर्याय अनुकूलविधिसम्पादनार्थं १०० कोटि रूप्यकाणां पारितोषिकं न्यायाधिपाय वाग्दत्तम्। परन्तु स तन्निरस्तवान्, ततः परं एकसप्ताहाभ्यन्तरे लोयावर्यः दुरूहसाहचर्ये मृतः इति पारिवारिकाणां वादः।
     सोह्राबुद्दीन् व्याजसङ्घर्षसमये गुजरात् राज्ये गृहमन्त्री आसीत् अमित् षा वर्यः"
https://navavani.org.in/wp/archives/4299,केरलं व्यवसायिनां सौहृदं राज्यम् – राज्यपालः ज. पी. सदाशिवम्।,"तिरुवनन्तपुरम् – केरलं व्यवसायसंसम्भकाणामुचितं राज्यमिति राज्यपालः पी. सदाशिवं महोदयः अवदत्। केरलस्य विकासार्थं मलयालिनः प्रवासिनः अधिकं योगदानं कर्तुं पारयन्ति इत्यपि सो/सूचयत्। लोककेरलसभायाः समापनाधिवेशनम् उद्घाटनं कुर्वन् भाषमाण आसीत् स महोदयः।
    केरलदेशे जाताः लोके सर्वत्र सन्ति। पर्यटनकार्यविकासार्थम् अस्माभिः बह्यः परियोजनाः आसूत्रिताः सन्ति। अस्मिन् विषये प्रवासिकेरलीयानां योगदानम् अवश्यं भावि। तादृशकार्यान्वयनाय संवादस्य तथा सहयोगस्य प्रतिध्वनिः अस्यां लोककेरलसभायां जाता इत्यपि स न्यगादीत्।"
https://navavani.org.in/wp/archives/4308,विधानसभायाः चेङ्ङन्नूर् मण्डलसामाजिकः के.के. रामचन्द्रन् नायर् दिवंगतः।,"तिरुवनन्तपुरम् – केरलविधानसभायाः चेङ्ङन्नूर् सामाजिकः के.के.रामचन्द्रन् नायर् वर्यः दिवंगतः। अद्य प्रातः चतुर्वादने चेन्नै अप्पोलो चिकित्सालये आसीदस्य अन्त्यम्। यकृत् सम्बन्धेन आमयेन पीडितः तस्य चिकित्सायाम् आतुरालयं प्रवेशितः आसीत् ६५ वयस्कः अयम्। अस्य भौतिकं देहम् अद्य मध्याह्ने अनन्तपुरी विमानपत्तनम् आनेष्यति।
     एस्.एफ्.ऐ. नामकस्य विद्यार्थिसङ्घस्य प्रवर्तकरूपेण राजनैतिकक्षेत्रं प्रविष्टः स मार्क्सवादी-साम्यवादी दलस्य वरिष्टनेता आसीत्। २०१६ मेय् मासे चेङ्ङन्नूर् मण्डलात् सामाजिकत्वेन चितः आसीत्।"
https://navavani.org.in/wp/archives/4294,भीतिमपनीय प्रजातन्त्रसंरक्षणार्थम् उद्घोषणीयम् – यश्वन्त् सिन्हा।,"नवदिल्ली- प्रजातन्त्रं भीषायामस्तीति उद्घोषयन्तः चत्वारः न्यायाधीशाः वार्ताहरसम्मेलने अभाषन्त। तद्वत् प्रजातन्त्रसंरक्षणार्थं भीतिमपनीय केन्द्रमन्त्रिणः अपि उद्घोषयेयुः इति वरिष्ठः भा.ज.पा. नेता यश्वन्त् सिन्हा वर्यः अवदत्। यावत् नियमनिर्माणसभा हीनसन्धिं करोति, यावच्च सर्वोच्चन्यायालयः यथाविधि न प्रवर्तते तावत् प्रजातन्त्रं भीषायां पतति। सर्वोच्चन्यायालयस्य वरिष्ठाः न्यायाधीशा अपि प्रजातन्त्रस्य भीषा अस्तीति वदन्तः सन्ति। तेषां वचांसि न हेयानि इत्यपि सो/वदत्।"
https://navavani.org.in/wp/archives/4271,केरलविद्यालयकलोत्सवम् आगामिनि वर्षे युनेस्को पैतृकानुसूचिकायाम् अन्तर्भावयति।,"तृशूर् – तृशिवपुरे सम्पन्नं ५८ तमं विद्यालयकलोत्सवं युनेस्को पैतृकानुसूचिकाय़ाम् अन्तर्भावयितुम् अनुमतिर्जाता। एतदर्थं युनेस्को मुख्यनिदेशकं प्रति शिक्षामन्त्री प्रोफ. सी. रवीन्द्रनाथः पत्रं प्रेषितवानासीत्।
     राज्य-शिक्षाविभागः एतदर्थं श्रममारभत। आगामिनि वर्षे एषः कलोत्सवः युनेस्को अनुसूचिकायां स्थानं लभेत इति सामान्यशिक्षानिदेशकः के.वी.मोहन् कुमार् एे.ए.एस्. अवदत्। भारते इतःपर्यन्तं को/पि कलोत्सवः अस्यां पट्टिकायां न आगतः एष्यायाः बृहत्तमः कलोत्सवः भवति अस्माकं कलोत्सवः। युनेस्को अङ्गीकारः केरलस्य तथा अस्य कलोत्सवस्य च यशः अन्ताराष्ट्रतले व्यापयितुं समर्थ इति सो/वदत्।"
https://navavani.org.in/wp/archives/4276,विवेकानन्दजयन्ती – अद्य देशीययुवजनदिनम्।,उत्तिष्ठत जाग्रत प्राप्य वरान् निबोधत – सार्धैकशतकात् पूर्वम् इदम् उपनिषद्वाक्यम् उद्घोषयन् कश्चन युवकः भारतीयानां मनसि स्थिरप्रतिष्ठामभवत्। भारतीयानाम् आत्मीयाचार्यः नवोत्थाननायकश्च आसीत् स युवकः।स एव स्वकर्मणा वचसा मनसा च सर्वेषां हृदयपुण्डरीके वासं कुर्वाणः स्वामी विवेकानन्दः। अमेरिक्कायां चिक्कागो नगरे संवृत्ते प्रथमे विश्वधर्मसम्मेलने भारतस्य प्रतिनिधिरूपेण भागं भजन् सर्वेषां प्रशंसाभाजनमभूत् स महात्मा। वंगदेशे विश्वनाथ दत्तस्य पुत्रत्वेन भूजातः नरेन्द्रनाथदत्त एव पश्चात् सन्यासं स्वीकृत्य विवेकानन्द इति नाम स्वीकृतवान्। श्रीरामकृष्णपरमहंसस्य शिष्यः आसीदयं महात्मा। अस्य जन्मदिवसः युवजनदिनत्वेन आचर्यते। १९८४ तमे वर्षे एतस्य निर्णयो जातः। ततःप्रभृति प्रतिवर्षं विविधैः कार्यक्रमैः युवजनदिनम् आघुष्यते।
https://navavani.org.in/wp/archives/4262,न्यायाधीशः के.एम्. जोसफ् सर्वोच्चन्यायालये प्राड्विवाकः,नवदिल्ली – सर्वोच्चन्यायालये प्राड्विवाकानां पङ्क्तौ अन्यः केरलीयो/पि नियुक्तः। श्री. के.एं. जोसफ् महाशयं न्यायाधीशत्वेन नियोक्तुं मुख्यन्यायाधीशस्य आध्यक्ष्ये सम्पन्नायाः कोलीजियं नाम समितेः सूचना। ज. के.एं जोसफ् अधुना आन्ध्रा-तेलङ्गाना उच्चन्यायाले मुख्यन्यायाधीशः भवति।
https://navavani.org.in/wp/archives/4227,श्रीमान् के. शिवन् ऐ.एस्. आर्.ओ. निदेशकः।,"नवदिल्ली – भारतीय बहिराकाश गवेषणसङ्घस्य मेधावित्वेन प्रमुखः शास्त्रज्ञः के. शिवन् वर्यः नियुक्तः। ए.एस् किरण्कुमार् वर्यस्य नियुक्तिकालः जनुवरि १४ तमे दिनाङ्केन पर्यवसति। अतः नूतनी नियुक्तिः। अधुना विक्रं साराबाय् शून्याकाशकेन्द्रस्य निदेशकः भवति तमिल् नाटु नागर् कोविल् देशीयः श्रीमान्. के. शिवन् वर्यः। स क्रयोजनिक् एन्जिन् निर्माणे विदग्दः भवति।
     मुम्बै ऐ.ऐ.टी. मध्ये विद्यामतीतः श्री. के. शिवन् १९८०  मध्ये मद्रास् इन्स्टिट्यूट् आफ् टेक्नोलजीतः एय्रोनोट्टिक्कल् एन्जिनीयरिङ् विषये बिरुदं सम्पादितवान्।"
https://navavani.org.in/wp/archives/4163,नववाणी मॊबैल् अप्लिक्केषन् समुद्घाटितम्।,"तृशिवपुरम् – संस्कृतलोकान् आह्लादपुलकितान् कृत्वा केरल-शिक्षामन्त्रिणा प्रोफ. रवीन्द्रनाथमहोदयेन नववाणी नाम मॊबैल् आप्लिक्केषन् समुद्घाटितम्। ‘नववाणी’ गवेषणात्मकभाषापठनस्य अनुपममुदारणमिति उद्घाटनभाषणे शिक्षामन्त्रिणा प्रोक्तम्। एतादृशानि प्रवर्तनानि निश्चयेन प्रोत्साहनीयानि इति सो∫वदत्। केरलराज्यस्य विविधजिल्लाभ्य आगतैः संस्कृतज्ञैः अध्यापकैः छात्रैश्च सम्पन्नममासीत् सदः। कृषिमन्त्रिः श्री सुनिलकुमारमहोदयः अस्याः घटनायाः अध्यक्षपदमलंकृतम्। राज्यस्तरीय-संस्कृतोत्सवस्य भागत्वेन समायोजितासीत् इयं विचारसभा। सम्मेलने∫स्मिन्  सामान्यविद्याभ्यासाध्यक्षः स्वागतभाषणमकरोत्। टि.एस् विजयः, डो. पि.वि. ओसेफ्, श्रीमती मेरी तोमस् डो. धर्मराज् अटाट्ट्, श्रीमती सुनीतीदेवी च  प्रभृतयः भाषणमकुर्वन्। नववाणी जालपुटस्य मुख्यसम्पादकः सी.वी. जोस् महाशयः अपि अस्यां वेदिकायां समादृतः।
दृश्यानि         video"
https://navavani.org.in/wp/archives/4220,५९ तमः विद्यालयीयकलोत्सवः आलप्पुषा नगरे सम्पत्स्यते।,तृशिवपुरम्- पूरस्य नगरे कौमारकलोत्सवस्य शुभपर्यवसानमभवत्। आगामिनि वर्षे जलपूरस्य नगर्यां कलोत्सवः प्रचालयिष्यति। कलोत्सवस्य आतिथेयत्वं विंशति वर्षात् परमेव आलप्पुषा जनपदमायाति। २०१९ जनुवरि मासे अलप्पुषायां कलोत्सववोदिकाः सम्पत्स्यते।
https://navavani.org.in/wp/archives/4218,अन्तिमस्पर्धायामिदानीं कोषिक्कोट् जिल्ला अग्रिमस्थाने।,"तृशिवपुरम् – केरला स्कूल कलोत्सवस्य संस्कृतविभागे  अन्तिमस्पर्धामध्ये इदानीं कोषिक्कोट्  जिल्ला (९५) अग्रिमस्थाने वर्तते। चतुर्मात्राङ्कन्यूनतया पालक्क्काट् जिल्ला (९१) द्वितीयस्थाने तिष्ठति।
    एवं च सामान्यविभागे∫पि कोषिक्कोट् (८८५) पालक्क्काट् (८८३) च। कलोत्सवस्याद्य समापनम्।"
https://navavani.org.in/wp/archives/4186,विद्यालयीयकलोत्सवे संस्कृतोत्सववेदिकायां विचारसभा सम्पन्ना।,"तृशिवपुरम् – राज्यस्तरीय विद्यालयकलोत्सवस्य भागत्वेन समायोजिते संस्कृतोत्सवे अद्य विचारसभा आयोजिता। संस्कृतस्य समकालिकप्राधान्यम् इति विषयमधिकृत्य कालटि संस्कृतविश्वविद्यालयस्य प्राध्यापकः श्री निषाद् महाशयः प्रबन्धं प्रास्तौत्। कालटि संस्कृतविश्वविद्यालयस्य उपकुलपतिः धर्मराज् अटाट् वर्यः, श्री. सन्तोष् कुमारः डो. सुनिल्कुमार् कोरोत् प्रभृतयः सन्निहिताः आसन्।
     विचारसभया  साकं पण्डित समादरणमपि प्राचलत्। पण्डितौ डो. वि. एस् विजयन्, डो. औसेफ् च समादृतौ। अपि च नववाणी मोबैल् आप्लिकेषन् समर्पणमपि अभवत्। त्रयाणामपि सममेव उद्घाटनं शिक्षासचिवः प्रेफ. सी. रवीन्द्रनाथवर्यः निरवहत्। कृषिमन्त्री वी. एस् सुनिल् कुमार् वर्यः आध्यक्षमवहत्।डी.पी.एे. के.वी. मोहन्कुमार् वर्यः सर्वेभ्यो स्वागतम् आशंसत्,। संस्कृतस्य विशिष्टाधिकारिणी डो. टी.डी. सुनीतीदेवी कृतज्ञतां च व्याहरत्।
Live video"
https://navavani.org.in/wp/archives/4155,कौमारकलोत्सवः ६५५ अङ्कैः कोषिक्कोट् अग्रे सरति।,"तृशूर् – विद्यालयीयकलोत्सवस्य चतुर्थे दिने अपि कोषिक्कोट् जनपदस्य स्थानं प्रथमस्तरे एव। ६५५ अङ्कैः साकं कोषिक्कोट् अग्रे सरति। ७५९ अङ्कैः पालक्काट् द्वितीये ६३८ अङ्कैः कण्णूर् तृतीये च स्थाने सरति। अद्य जनप्रिय कार्यक्रमाः सन्ति। तिरुवातिरा, एकाभिनयः प्रभृतयः अद्य रङगारूढाः भविष्यन्ति।
    संस्कृत सङ्गोष्ठी पण्डितसमादरणं नववाणी मोबैल् आप् उद्घाटनं च अद्य साहित्य अक्कादमी वेदिकायां सम्पत्सन्ते। शिक्षामन्त्री प्रेफ. सी. रवीन्द्रनाथः कृषिमन्त्री वि.एस्. सुनिल् कुमारः डी.पी.ऐ. के.वि.मोहन् कुमार् ऐ,ए.एस्. च अस्मिन् भगभाजः भविष्यन्ति।"
https://navavani.org.in/wp/archives/4144,कलोत्सववेदिकासु प्रेक्षकाणाम् आधिक्यम्।,तृशूर् – कैमारकलोत्सवस्य प्रारम्भात् परं प्रथमे द्वितीये च दिने प्रेक्षकाणां सम्मर्दः नासीत्। किन्तु अद्य नीर्मातलं नाम प्रथमवेदिका प्रेक्षकैः निबिडा अभवत्। त्रिशिवपुरस्थानां कलास्वादनसामर्थ्यम् अनेन व्यक्तमभवत्। अद्य प्रातः आरभ्य नीर्मातले केरलनटनं नाम कलारूपं सम्पन्नमभवत्। सायं सार्धषड्वादनं यावत् अयं कार्यक्रम एवासीत्। अतः सायं चतुर्वादने आरम्भाय निश्चितः नाटोटिनृत्तं नाम कार्यक्रमः  सायं सप्तवादने एव आरब्धः। सर्वासु वेदिकासु एवं प्रेक्षकाणां सम्मर्दमस्ति। संस्कृतनाटकवेदिकायामपि नाटकास्वादनतत्पराः बहवः सन्निहिताः आसन्।
https://navavani.org.in/wp/archives/4098,संस्कृतप्रदर्शनशालायाः उद्घाटनम्।,तृशिवपुरम् – कलोत्सवनगर्यां संस्कृतप्रदर्शिन्याः उद्घाटनं सम्पन्नम्। प्रशस्त-चलचित्राभिनेत्र्या  कुमारी मालविकया समुद्घाटिेतायां  अस्यां प्रदर्शनशालायां संस्कृतसंबन्धानां विविधानां ग्रन्थानां मासिकीनां जालपुटानां चलचित्राणामपि प्रदर्शिन्यः सज्जाः सन्ति। संस्कृतबन्धूनां सहृदयानाञ्च सान्निध्यं नितरामावश्यकमिति प्रार्थयन्ति संघाटकाः।
https://navavani.org.in/wp/archives/4096,संस्कृतोत्सवे ४०मिताङ्कैः सह कोषिक्कोट् अग्रिमस्थाने।,"तृशिवपुरम् – ५८तम स्कूल् कलोत्सवस्य संस्कृतोत्सव-स्पर्धासु इतःपर्यन्तं प्रसिद्धीकृतेषु स्पर्धाविभागेषु आहत्य ४० अङ्कैः सह कोषिक्कोट् जिल्ला अग्रिमस्थाने वर्तते। द्वितीयस्थाने  एरणाकुलम्(३८), तृतीयस्थाने पालक्काट् कण्णूर् जिल्ले च समानाङ्केः सह  (३६) वर्तेते। सामान्यविभागे सुवर्णचषकाय पालक्काटु जिल्ला इदनीं २०१ लब्ध्वा प्रथमस्थाने वर्तते।"
https://navavani.org.in/wp/archives/4079,संस्कृतोत्सवस्य शुभारम्भः।,"तृशिवपुरम् – ५८तम केरला-स्कूल-कलोत्सवस्य प्रथमदिने अद्य  विवेकोदयं उच्चतरविद्यालयस्थ-वेदिकासु (६,८) संस्कृतोत्सवस्य शुभारम्भः। नीर्मरुतनामिकायां वेदिकायामिदानीं उच्चविद्यालयीयबालकानां पाठकस्पर्धा प्रचलति। तदनन्तरं  समानस्तरीयाणांं बालिकानां स्पर्धाा   भविष्यति।
    अस्मिन्नेव विद्यालये  अन्यस्मिन् स्थले रचनास्पर्धाः प्रचलन्ति।"
https://navavani.org.in/wp/archives/4074,तृशिवपुरे कौमारकलोत्सवस्य अद्य शुभारम्भः।,"तृशूर् – ५८ तमस्य विद्यालयीयकवोत्सवस्य अद्य तृशूर् नगरे शुभारम्भः। प्रातः १० वादने तेक्किन्काट् स्थले नीर्मातलं नाम मुख्य वेदिकायां मुख्यमन्त्री पिणरायि विजयः कलोत्सवस्य उद्घाटनं विधास्यति। शिक्षामन्त्री प्रोफ. सी. रवीन्द्रनाथः अध्यक्षपदमलंकरोति।
     पञ्च वर्षानन्तरमेव अयं कलोत्सवः तृशूर् जनपदे समयोजयति। स च विशेषरूपेणापि अस्ति। परिष्कृता नियमावली, सुशक्तं जाग्रतानिरीक्षणं, हरितनियमावली, सर्वेभ्यो चषकदानम् इत्यदयः अस्मिन् वर्षे विशेषाः।
    उद्घाटनात् पूर्वं सूर्या कृष्णमूर्ती वर्यस्य नेतृत्वे वेदिकायां दृश्याविष्कारः भविष्यति। मुरुगन् काट्टाक्कटा नाम कविवर्येण रचितं स्वागतगानं सङ्गीताध्यापकाः आलपिष्यन्ति। अस्य सङ्गीतनिदेशनं सुप्रसिद्धः सङ्गीतज्ञः श्रीमान् एं.जी. श्रीकुमार् वर्यः अस्ति। इतरे मन्त्रिणः, नियमसभासदस्याः साहित्यनायकाश्च उद्घाटनकार्यक्रमे भागं भजिष्यन्ति।"
https://navavani.org.in/wp/archives/4057,"विद्यालयीयकलोत्सवः, केचन विधिकर्तारः प्रतिन्यवर्तन्त।","तृशूर् – ५८ तमस्य केरलविद्यालयीयकलोत्सवस्य दीपम् अद्य प्रज्वालितं भविष्यति। मध्याह्ने विलम्बरघोषयात्रायाः आगमनात् प्रभृति सांस्कृतिकनगरी कलोत्सवमयी भविष्यति। आडम्बरं विहाय सृजनात्मकतायाः प्रोत्साहनं प्रदाय एव कलोत्सवः प्रचलति।
     तदन्तरे केचन विधिकर्तारः कलोत्सवात् प्रतिन्यवर्तन्त। नृत्तविभागे आहुताः दश विधिकर्तारः एवं गताः। निरीक्षणसंविधानानां प्रबलीकरणमेव तेषां प्रतिनिवर्तनस्य कारणमिति सामान्यशिक्षानिदेशको/सूचयत्। कण्णूर् जनपदे गतवर्षे दत्तादप्यधिकं शक्तं निरीक्षणमेव तृशिवपुरे भविता इत्यपि सो/वदत्।
     श्वः प्रातः दशवादने मुख्यमन्त्री पिणरायि विजयः कलानां पूरस्य औपचारिकम् उद्घाटनं विधास्यति।"
https://navavani.org.in/wp/archives/4045,नववाणी मोबैल् आप् समर्पणम्।,"संस्कृते शास्त्रसाङ्केतिकविद्यां विन्यस्य संस्कृतपठन – पाठनप्रवर्तनानि अनायासानि कुर्वतः नववाणी इति जालपुटस्य शिल्पी तथा मुख्यसम्पादकश्च श्रीमतः सी.वी. जोस् महाशयस्य यत् पठनसामग्रीम् अङ्गुलीस्थां कुर्वाणं नववाणी इति तत् मोबैल् आप् शिक्षामन्त्री प्रो. सी. रवीन्द्रनाथ् वर्यः उद्घाटयति।
     इमं कार्यक्रमं धन्यं कर्तुं सामान्यशिक्षानिदेशकः के.वी. मोहन् कुमार् ऐ.ए.एस्. जिल्ला पञ्चायत् अध्यक्षा श्रीमती मेरी तोमस्, कालटी संस्कृतविश्वविद्यालयस्य उपकुलपतिः डो. धर्मराज् अटाट्,तृशूर् जिल्ला उपाधिकारिणी रेणुका राज्, शिक्षा स्थिरसमितेः अध्यक्षा श्रीमती मञ्जुला अरुणन्, तृशूर् उपमहानगरपाला बीना मुरली ….प्रभृतीनां महतां सान्निधंयं भविता।
केरले कासरगोड् तः तिरुवनन्तपुरं यावत् सर्वेषां संस्कृतप्रेमिणां सादरं सान्निध्यं भारवाहिभि‌ः अभ्यर्थितम्।"
https://navavani.org.in/wp/archives/4037,मरात्ता – दलित् सङ्घर्षः विपक्षदलानां कोलाहलेन संसदः स्तम्भनम्।,दिल्ली – महाराष्ट्रायां सम्पन्नः मरात्ता दलितानां कलापमनुबन्ध्य प्रधानमन्त्रिणः विशेषप्रस्तावः आवश्यकः इत्यावेदनेन साकं विपक्षदलं संसदि कोलाहलमकरोत्। अनेन संसदः दैनिककार्यक्रमः स्तब्दः अभवत्। कलापसम्बन्धिनम् अन्वेषणं सर्वोच्चन्यायालयस्थेन प्राड्विवाकेन कारय़ेत् इति लोकसभायां काण्ग्रेस् दलस्य सदस्य मल्लिकार्जुन खार्गे आवेदयत्। तदभ्यन्तरे कलापो/यं कोण्ग्रस् दलेन राजनैतिकरीत्या परिगण्यते इति शासनपक्षस्य आरोपणम्।
https://navavani.org.in/wp/archives/4004,"अभियाचना स्थिरसमितिं नेष्यति, वैद्यानां कर्मन्यासः अवसितः।",नवदिल्ली – भारतीयवैद्यकायोगस्य नूतनी अभियाचना लोकसभायाः स्थिरसमितिं प्रति नेतुं केन्द्रप्रशासनं निर्णयमकरोत्। अतः वैद्यसङ्घैः आराष्ट्रम् आयोजितः कर्मन्यासः प्रत्याहूतः। एतस्मिन् विषये विपक्षिदलानां कोलाहलः संसदः सभायां जातः। राष्ट्रे आयुर्वेद होमियोप्पति वैद्यानां विशेषप्रशिक्षणेन अलोप्पति औषधामुपयुज्यापि चिकित्सां कर्तुम् अनुमतिप्रदानरूपा आसीत् वैद्यकीयायोगस्य अभियाचना। झटित्येव अलोप्पतीवैद्यानां प्रतिषेधः समारब्धः।तदनुबन्धेन अद्य कर्मस्थगनमप्यायोजितः। वैद्यकीयछात्राः अपि राजभवनस्य पुरतः सत्याग्रहमकुर्वन्। सर्वकारस्य अनेन निर्णयेन तेषां समरो/पि अवसितः।
https://navavani.org.in/wp/archives/3997,सचिवालये कर्मकराणाम् उपस्थितिः रन्ध्रिकाद्वारा कर्तव्या।,"तिरुवनन्तपुरम् – केरलसचिवालये अद्य प्रभृति कर्मकराणाम् उपस्थित्यङ्कनं रन्घ्रिकायाम् पञ्जीकृत्य कर्तव्यमिति निर्णयो जातः। मन्त्रिभ्यः मुख्यसचिवाच्च ऋते सर्वे कर्मकराः एतां रीतिं पालयेयुः। कार्यालयानां कार्यक्षमतार्थमेषः निर्णयः। अद्य प्रभृति कार्यालयागमने तस्मात् निर्गमने च कर्मकरैः उपस्थितिः एवमङ्कनीया। कार्यालयानां प्रवृत्तिसमयः प्रातः १०.१५ वादनतः सायं ५.१५ वादनपर्यन्तं भविता। यदि समये नागच्छति तर्हि विलम्बागमनं सूचयिष्यति। दिनत्रयं एवं विलम्बे जाते एकदिवसस्य विरामः कर्मकराणामधिकारात् न्यूनः भविता।
     कार्यालयेषु कर्मकराणां विलम्बेनागमनं समयात्पूर्वं निर्गमनं च कार्यक्षमतायाः हानिः इति शपथग्रहणानन्तरं मुख्यमन्त्रिणा सूचितमासीत्। सर्वकारस्य निर्णयं विरुद्ध्य कर्मकरसङ्घाः रङ्गमागमिष्यन्तीति सूचना अस्ति।"
https://navavani.org.in/wp/archives/3973,श्रीनारायणगुरुदेवस्य दर्शनानि जीवने प्रावर्तिकानि कुर्युः – प्रधानमन्त्री।,"शिवगिरिः – समाजपरिष्कर्तुः नारायणगुरुदेवस्य दर्शनानि एकैको/पि स्वजीवने प्रवृत्तिपथम् आनीयात् इति प्रधानमन्त्री नरेन्द्रमोदी निरदिशत्। जनानां राष्ट्रस्य च समृद्धिः विकासश्च शिवगिरितीर्थाटनस्य मुख्यं लक्ष्यम् इति सः अवदत्। ८५तमं शिवगिरितीर्थाटनं दृश्यपरिषद् द्वारा उद्घाटनं कुर्वन्नासीत् सः।
     समाजस्य दिशाबोधिका भवतीयं तीर्थयात्रा। आन्तरिकदूष्यतः जनान् परिवर्तयितुम् एतादृशानि पारम्पर्याणि  अत्यन्तापेक्षितानि। राष्ट्रे विविधराज्यस्थानां जनानाम् ऐकमत्यमेवात्र दरीदृश्यते इत्यपि स न्यगादीत्। गतशतकस्थानां नवोत्थाननेतृणां मध्ये श्रीनारायणगुरुदेवः अद्वितीयः। विद्यया प्रबुद्धाः भवेयुः, सङ्घटनेन शक्ताः भवेयुः, उद्योगेन अभिवृद्धाः भवेयुः इति गुरुदेवः मन्त्रयामास।
     समाजोद्धारणाय दलितानां पीडितानां प्रबलीकरणाय च गुरुदेवः अयतत। शिक्षया एव एते प्रबुद्धाः भविष्यन्ति इति स विश्वसिति स्म इत्यपि प्रधानमन्त्री सूचयामास।
     स एवमपि अवदत् यद् नारायणगुरुदेवस्य अनुग्रहेण नववर्षारम्भः परितोषकर एव। शिवगिरिमठं यदा यदा समायात तदा तदा तत्रत्या अनुभूतिः मयि आह्लादजनिका आसीत्। अधुना तीर्थयात्रायाः उद्घाटनं कर्तुमवकाशमलभत। अनेन नितरां सन्तुष्टश्च इति। शिवगिरिमठाधिकारिभ्यः प्रधानमन्त्री कृतज्ञतामपि व्याहरत्।"
https://navavani.org.in/wp/archives/3958,पद्मावती चलनचित्रस्य सोपाधिकम् प्रदर्शनानुमतिपत्रम्।,नवदिल्ली – सञ्जय् लीला बन्सारी वर्यस्य निदेशने निर्मितस्य पद्मावती इति विवादचलनचित्रस्य उपाधीः अनुसृत्य प्रदर्शनानुमतिं दातुं केन्द्रिय अभिवीक्षकमण्डलं निरणयत्। चित्रस्थानि २६ दृश्यानि निष्कासनीयानि। अपि च नाम पद्मावती इत्यस्य स्थाने पद्मावत् इति परिवर्तनीयम्। दीपिका पदुकोण् नायिका तथा रण्वीर् सिंह् नायकश्च भवति अस्मिन् चित्रे। रजपुत्राणां निन्दारूपाणि दृश्यानि परामर्शाश्च सन्ति अस्मिन् चलचित्रे इति विवादमुन्नीय केचन जनाः चलचित्रस्य निदेशकं नायिकानायकौ च विरुद्ध्य प्रक्षोभं कुर्वन्नासीत्। दिनानि यावत् सांस्कृतिकनेतृणां चलचित्रनिरूपकाणां च चर्चायाः कारणमभूदिदम्। दिनद्वयेन अस्मिन् विषये अन्तिमनिर्णयः भविष्यति।
https://navavani.org.in/wp/archives/3950,मद्रस्सासु संस्कृतं पाठ्यविषयं करोति।,"रुद्रापूर् – उत्तराखण्ड् राज्ये मद्रस्सासु इतः परं संस्कृतं पाठ्यविषयं भविष्यति। राज्यस्थैः मद्रस्साधिकारिभिः इदम् उद्घोषितम्। डेराडूण्, हरिद्वार्, नैनिट्टाल्, उधंसिंहपुर् इत्येतेषु जनपदेषु २०७ मद्रस्साः सन्ति। तेषु २५००० छात्राः पठन्ति। ते सर्वे संस्कृतमपि पठन्तु इति बुद्ध्या एव संस्कृतं तत्र पाठ्यविषयं कर्तुम् अधिकारिणः उत्सहन्ते।
     आयुर्वेदं संस्कृतभाषायामधिष्ठितं भवति। इस्लामीयछात्राणमपि आयुर्वेदरङ्गे प्रवेशनम् अनेन निर्णयेन साध्यते। आयुर्वेदयोगादिषु एषां छात्राणां प्रामुख्यं ते इच्छन्ति। अतो/यं निर्णयः तैः स्वीकृतः
     उत्तराखण्ड् मद्रस्साक्षेमसंघस्य अधीनतायां मद्रस्साप्रवर्तनं प्रचलति। तत्रत्यानां छात्राणां सामान्यशिक्षाविभागे इव सर्वाणि आनुकूल्यानि सन्ति। सर्वकारीणवृत्यादिष्वपि ते छात्राः नियुज्यन्ते।
 उत्तराखण्डस्य द्वितीया औद्योगिकभाषा भवति संस्कृतम्।"
https://navavani.org.in/wp/archives/3941,आर्थिक-उपकक्षा अफ्गानिस्थानपर्यन्तं नेतुं निर्णयः। उपकक्षा भारतविरुद्धा नास्ति।,बैय्जिङ् – चीना-पाकिस्तान् आर्थिकोपकक्षा अफ्गानिस्थानपर्यन्तं दीर्घीकर्तुं निर्णयः अभवत्। त्रयाणां राष्ट्राणां विदेशकार्यमन्त्रिणां मिथः चर्चायामेव निर्णयो जातः। निर्णयो/यं एषां राष्ट्राणां पुरोगतिं लक्ष्यीकृत्यैव स्वीकृत इति चीना विदेशकार्यमन्त्रालयस्य वक्ता अवदत्। अस्मिन् निर्णये भारतं प्रति विरुद्धता कापि नास्तीति तेन निगदितम्। अस्मिन् विषये भारतस्य आशङ्कायाः समाधानरूपेण चीनाधिकृतानाम् इयमुक्तिः
https://navavani.org.in/wp/archives/3936,संस्कृतसंरक्षणं समाजस्य कर्तव्यम् – स्वामी कृष्णात्मानन्दमहाराजः।,कोल्लंकोट् – संस्कृतभाषायाः संरक्षणं समाजस्य कर्तव्यमेवेति ओलश्शेरी दयानन्दाश्रमस्य स्वामी कृष्णानन्दमहाराजः अभिप्रैति स्म। विश्वसंस्कृतप्रतिष्ठानस्य नेतृत्वे मध्यमेखला संस्कृतपठनसरणीम् उद्घाटयन् भाषमाणः आसीदयम्। एकता मृतभाषारूपेण परित्यक्ता इयं भाषा अद्य अयुतपरिमितैः जनैः सम्भाषणभाषारूपेण स्वीकृता। अस्म्न्नवसरे पश्चाद्गमनम् अनुचितमेवेति स उक्तवान्। नेन्मारा एन्.एस्.एस्. कलालयस्य उपप्रांशुपालः अध्यक्षः आसीत्। चिन्मय मिषन् मठाधिपतिः स्वामी जितात्मानन्दजी अनुग्रहभाषणमकरोत्। कोल्लंकोट् चिन्मयविद्यालये आयोजिता पठनसरणिः दिसम्बर् ३० तमे दिनाङ्के समाप्तिमेष्यति।
https://navavani.org.in/wp/archives/3929,"देहल्यां नीहारप्रावरणम्, १८ रेल्यानानि अपकृष्टानि।","दिल्ली – राष्ट्रस्य राजधानी नीहारेण प्रावृता। रेल् परिवहणं पूर्णतया विच्छिन्नम्। अद्य ३० यानानि विलम्बेन याति, १८ यानानि अपकृष्टानि। इतो/प्यधिकं यानानाम् अपकर्षणाय साध्यता अस्ति। जनाः यात्रारम्भात् प्राक् रेल्यानानां परिवहणस्थितिम् अन्विष्य अवगच्छन्तु इति रेल्वे अधिकृतैः सूचितम्।"
https://navavani.org.in/wp/archives/3925,"मणडलकालस्य परिसमाप्तिः, शबरिमलामन्दिरे अद्य मणडलपूजा।","सन्निधानम् – चत्वारिंशद्दिवसस्य मण्डलव्रतस्य परिसमाप्तिं सूचयन् अद्य शबरिमलामन्दिरे मण्डलपूजा आयोजयति। पूजानन्तरम् अद्य गोपुरद्वारं पिधास्यति। सन्निधाने अभूतपूर्वः भक्तजनसम्मर्दः अनुभूयते। पूजाक्रमः- प्रातः त्रिवादने गोपुरद्वारमुद्घाट्य गणपतिहोमः, अनन्तरं विशेषपूजा। प्रातः नववादने घृताभिषेकः, एकादशवादनतः पादोनद्वादशवादनाभ्यन्तरे मण्डलपूजा। रात्रौ तङ्क अङकी नामकं प्रावरणं धारयित्वा पूजया समं मण्डलपूजायाः परिसमाप्तिः भवति। ततः हरिवरासनम् इति गानालापेन साकं गोपुरद्वारस्य पिधानम्। मकरसंक्रान्ति उत्सवार्थं दिसम्बर् ३० दिनाङ्के पुनः गोपुरद्वारस्य उद्घाटनं भविता।
भक्तस्य भगवतश्च समाननामयुक्तं मन्दिरं भवति शबरिमला।"
https://navavani.org.in/wp/archives/3916,स्नेहस्य सद्भावस्य च सन्देशेन सह अद्य क्रिस्तुमस् आघुष्यते,"आविश्वं सर्वे विश्वासिनः अद्य क्रिस्तुमस् आघोषे रताः सन्ति। दैवपुत्रस्य येशोः भुवनावतारस्मरणारूपः आघोष भवति क्रिस्तुमस्। विश्वे सर्वत्र देवालयेषु अतिविपुलः आघोषः प्रचलन्नस्ति। बालयेशोः जन्मभूमौ बेत्लहेमे प्रार्थनासमारोहे वैदेशिकैः सह बहवः जनाः प्रार्थनायां भागं भजन्ते। २५ दिवसीयस्य व्रतस्य समाप्तिः अद्यैव। नक्षत्राणि तृणकुटीराणि क्रिस्तुमस् वृक्षान् च सज्जीकृत्य विश्वासिनः क्रिस्तोः पुण्यजन्मस्मरणदिनाय स्वागतं व्याहरन्ति।
सर्वेभ्यो नववाणीसङ्घस्य क्रिस्तुमस् शुभकामनाः"
https://navavani.org.in/wp/archives/3893,पूर्णवेदपुर्यां वार्षिकशास्त्रसदः।,"तृप्पूणित्तुरा –  गोश्रीपुरराजपालेन शास्त्रपोषणाय समारब्धस्य विद्वत् सदसः नवतितमः शास्त्रसदः अस्य मासस्य २६ तमे दिने प्रारभ्स्यते। २६तमे दिने छात्राणां कृते पद्यालापनस्पर्धा, अक्षरश्लोकस्पर्धा, प्रश्नोत्तरस्पर्धा च आयोजिता। २७तः २९यावत् वाक्यार्थविचारसत्रः यस्मिन् भारतस्य प्रसिद्धाः सस्कृतशास्त्रविचक्षणाः भागभाजिनो भवन्ति। सायंकाले सांस्कृतिककार्यक्रमाणि च संयोजितानि। गुरुस्मरणं च २७ तमे दिने भविष्यति।"
https://navavani.org.in/wp/archives/3879,गणतन्त्रदिवस खलूरिकायां केरलस्यापि प्रातिनिध्यम्।,"नवदिल्ली – वर्षचतुष्टयानन्तरं गणतन्त्रदिवसीय खलूरिकायां केरलस्यापि नियोगः। अस्मिन् वर्षे केरलीया केट्टुकाय्चा नामिका अनुष्ठानकला एव अवतार्यते। असम्, छत्तीस्गड्, गुजरात्, हिमाचल् प्रदेश्, जम्मू-काश्मीर्, कर्णाटका, मध्यप्रदेश्, महाराष्ट्रा, मणिप्पूर्, पञ्चाब्, त्रिपुरा, उत्तराखण्ड् एतानि राज्यानि लक्षद्वीप् च अस्मिन् वर्षे केरलेन समं भागं भजन्ते।
२०१३ तमे वर्षे गणतन्त्रदिवसखलूरिकायां निश्चलदृश्यविभागे केरलेन सुवर्णपतकं प्राप्तमासीत्। तदनन्तरम् अस्मिन् वर्षे एव अस्मिन् कार्यक्रमे केरलम् अनुमतम् भवति।"
https://navavani.org.in/wp/archives/3867,माधवगणितपुरस्कारः अस्मिन् वर्षे मुम्बै ऐ.ऐ.टी. प्रवाचकाय डो.के. रामसुब्रह्मण्याय।,"इरिङालक्कुटा – संग्राममाधव-गणितकेन्द्रेण आयोजितः माधवगणितपुरस्कारम् अस्मिन् वर्षे मुम्बै ऐ.ऐ.टी. प्रवाचकाय डो.के. रामसुब्रह्मण्याय   समार्पयत्। केरलीयगणितमधिकृत्य गवेषणाय नेतृरूपं योगदानं कुर्वन्नस्ति डो. सुब्रह्मण्यम्।राष्ट्रिय गणिदिनमनुबन्ध्य इरिङ्ङालक्कुटायां  पुरस्कारं समार्पयत्। केन्द्र-पर्यटनमन्त्री अल्फोण्स् कण्णन्तानं विशिष्टातिथिरासीत्।
शिक्षा संस्कृति उत्थान् न्यास् देशीय वेदगणितप्रमुख् डो. कैलास् विश्वकर्मापि मुख्यातिथिति रूपेण उपस्थितः आसीत्। कोच्ची मत्स्य-समुद्रानुसन्धान विश्वविद्यालयस्य उपकुलपतिः डो. ए. रामचन्द्रन्, डो. वी.पी. एन् नम्पूतिरी प्रभृतयः भागमभजत। अधिवेशनेन समं युवगणितप्रतिभा सङ्गममपि आयोजिता। राज्यस्तरीय गणितशास्त्रविजयिनः सम्मेलने आदृताः अभवन्। २.३० वादने छात्राणां कृते गणितप्रश्नोत्तरस्पर्धापि  चालिता।
माधवाचार्यस्य जन्मगृहे कल्लेट्टुंकरा इरिङ्ङालप्पिल्लिमनायां प्रचालिते माधवानुस्मरणसम्मेलने सभासदस्यः प्रोफ. रिच्चार्ट हे वर्यः  मुख्यतिथिरासीत्। जन्मगृहमधिकृत्य आचार्यस्य सूचनानुसारं प्रतीकरूपेण गृहसमीपं वृक्षरोपणं कृतम्। अस्मिन् समारोहे शिक्षा संस्कृति उत्थान् न्यास् राज्याध्यक्षः डो. एन्. सी. इन्दुचूडः पौरप्रमुखाः जनप्रतिनिधयश्च भागमभजत।"
https://navavani.org.in/wp/archives/3837,केन्द्र-साहित्य-अक्कादमी पुरस्कारः के.पी. रामनुण्णी वर्याय।,"नवदिल्ली – केन्द्र साहित्य अक्कादमी पुरस्काराः घोषिताः। कैरलीविभागे विख्यातः नोवल् कारः के.पी.रामनुण्णी वर्यः पुरस्काराय चितः। तस्य  “दैवत्तिन्टे पुस्तकम्” इति आख्यायिका पुस्काराय अर्हा अभवत्। पूर्वं कैरलीभाषायां विलासिनी इति तूलिकानामधारी एं.के. मेनोन् (अवकाशिकळ् )तथा तकषी शिवशङ्करपिल्ला(कयर् ) च नोवल् विभागे पुरस्कृतावास्ताम्। दैवत्तिन्टे पुस्तकम् इति नोवले इस्लां धर्मप्रवाचकस्य मुहम्मद् नबि वर्यस्य जीवितसम्बन्धिनी कथा आख्याता। मुहम्मद् नबिः कृष्णम् इक्का इति सम्बेधयति, कृष्णश्च नबिं मुत्ते इति च। एतत् केरलीयसभ्यतायाः निदर्शनभूतमिति अस्माकम् अभिमानास्पदं भवति।"
https://navavani.org.in/wp/archives/3844,राष्ट्रिय वरिष्ठकायिकक्रीडायां केरलस्य किरीटम्।,रोत्तक् – भारते विद्यालयीय वरिष्ठकायिक्रीडास्पर्धायां केरलराज्यं किरीटं समस्थापयत्। मुख्यप्रतियोगीं हरियानां विरुध्य ८० अङ्कैः केरलं विजयी अभवत्। केरलस्य अनुस्यूततया विंशत्तमा किरीटप्राप्तिरियम्। गतसायं हरियाणासंघाङ्गानि केरलसंघं प्रति आक्रमणमपि चक्रुः। नव सुवर्णपतकानि केरलं स्वायत्तीचकार।
https://navavani.org.in/wp/archives/3832,वित्तकोशे महती अग्निबाधा,"कोच्ची – एरणाकुलं वित्तकोशप्रासादे महती अग्निबाधा। टी.डी. रोड् समीपस्थस्य बाङ्क् आफ् बरोडा नामकस्य वित्तकोशस्य प्रासादे प्रातः ६.३० वादने एव अग्निबाधा दृष्टा। अग्निशमनसेना आगत्य अग्निं निरवापत्। परन्तु एरणाकुलं मेखला कार्यालयस्य एको भागः पूर्णतया अग्निसादभवत्।
     विद्युद् बन्धे सञ्जाता हानिरेव अग्निबाधायाः कारणमिति प्राथमिकं निगमनम्। केरल राज्यवैद्युतिनिगमस्य अधिकारिणः आगत्य परिशोधनामकुर्वन्। अग्निबाधया महान् नष्टः सञ्जात इति वित्तकोशाधिकृतैः उक्तम्।"
https://navavani.org.in/wp/archives/3817,देशाभिमानी साहित्यपुरस्कारः कथाकाराय टी. पद्मनाभाय।,"कण्णूर्- अस्य वर्षस्य देशाभिमानी साहित्यपुरस्काराय विख्यातः कथाकारः टी. पद्मनाभः अर्हो/भवत्। द्विलक्षं रूप्यकाणि प्रशस्तिपत्रं च पुरस्कारः।
     देशाभिमानी मुख्यसम्पादकः एं.वी. गोविन्दः कण्णूर् पत्तने वार्तासम्मेलने पुरस्कारं प्रख्यापितवान्। आगामिनि मार्च् मासे कण्णूर् नगरे सम्पत्स्यमाने एकवारात्मके साहित्योत्सवे मुख्यमन्त्री पिणरायि विजयः पुरस्कारं प्रदास्यति। गतवर्षे एव देशाभिमानी साहित्यपुरस्कारः आयोजितः। प्रथमं पुरस्कारम् एं.टी. वासुदेवन् नायर् वर्याय अदात्। साहित्यरङ्गाय समग्रयोगदानमादृत्य पुरस्कारः दीयते।"
https://navavani.org.in/wp/archives/3811,५८ तमः केरलविद्यालयीयकलेत्सवः गोपुरद्वारमागतः।,"तृशूर् – ५८ तमः केरलविद्यालयीयकलोत्सवः तृशूर् नगरे २०१८ जनुवरी ६तः १०पर्यन्तं सम्पत्स्यते। कलोत्सवार्थं सर्वाः सज्जताः समाप्तप्रायाः। प्रसिद्धं तृशिवपुरशिवमन्दिरं परितः २४ वेदिकाः सज्जीकृताः।कलोत्सवे प्रतियोगितानां समयसारिणी घोषिता। हरितनियमानुसारं कलोत्सवः संघटयति। वेदिकानां नामान्यपि प्रकृत्यनुसारं वृक्षलतादीनां कैरलीनामयोजनेन आकर्षकं करोति।
वेदिका १. नीर्मातलम्, २. निशागन्धी, ३. नीलक्कुरिञ्ञी, ४. तेन्वरिक्का, ५. चेमपरत्ती, ६. नीलोत्पलम्, ७. नीर्मरुत्, ८. नन्द्यार्वट्टम्, ९. कुटमुल्ला, १०. मञ्चाटी, ११. कणिक्कोन्ना, १२. चेम्पकम्, १३. देवतारु, १४. पविषमल्ली, १५. नित्यकल्याणी, १६. राजमल्ली, १७. सूर्यकान्ती, १८. नीलक्कटम्प्, १९. शङ्खपुष्पम्, २० नीलत्तामरा, २१. अशोकम्, २२. काशित्तुम्पा, २३. चन्दनम्, २४. केरः  इति वेदिकानां क्रमशः नामानि।
संस्कृतोत्सवकार्यक्रमाणां वेदिका यथा –
४. तेन्वरिक्का – संस्कृत नाटकम्, ६. नीलोत्पलम्- रचनास्पर्धाः, प्रश्नोत्तरम्, गानालापः, अष्टपदी च। ७. नीर्मरुत् – पाठकम्, अक्षरश्लोकः, पद्योच्चारणम्, प्रभाषणम्, चम्पूप्रभाषणम् च। ११. कणिक्कोन्ना – संस्कृतसङ्गोष्ठी, वन्देमातरम्, सङ्घगानम् च। १९ शङ्खपुष्पम् – कूटियाट्टम्।"
https://navavani.org.in/wp/archives/3794,"केरल संस्कृताध्यापक फेडरेषन् ४० तमं राज्यस्तरीयाधिवेशनं कासरगोड् नगरे, लोगो प्रकाशितम्।","कासरगोड् – केरलसंस्कृताध्यापकफेडरेषन् इति संघस्य चत्वारिंशत्तमं राज्यस्तरीयाधिवेशनं २०१८ फेब्रुवरी २२,२३.२४ दिनाङ्केषु कासरगोड् नगरसभामण्डपे प्रचलिष्यति। अधिवेशनस्य भागत्वेन सज्जीकृतं लोगो प्रकाशनं जिल्ला प्रशासनाधिकारी जीवन् बाबू एे.ए.एस् निरवहत्। स्वागतसङ्घस्य समायोजकः डो. सुनिल् कुमार् कोरोत् उपाध्यक्षः, पि एन् मधुसूदनन्,  षिजू एं टी, कुञ्ञिक्कण्णन् मुट्टत्त्, ई. हरिकुमारः, रिजेष् प्रभृतयः सन्निहिता‌ आसन्।"
https://navavani.org.in/wp/archives/3787,"प्रधानमन्त्री अद्य केरलराज्ये, अनन्तपुरी सुरक्षावलये।","तिरुवनन्तपुरम् – ओखी दुरन्तानन्तरं दुरितबाधितान् जनान् साक्षाद्द्रष्टुं प्रधानमन्त्री नरेन्द्रमोदीवर्यः अद्य केरलराज्यं प्राप्नोति। लक्षद्वीपसन्दर्शनात् परमेव ते अत्रागमिष्यन्ति।३५०० कोटि रूप्यकाणां पुनरधिवाससाहाय्यं प्रधानमन्त्रिणं प्रार्थयिष्यन्ते इति लत्तीन् क्रैस्तवसभानेतारः समसूचयन्।
     ओखी दरन्तं देशीयदुरन्तत्वेन परिगणनीयमिति आवेदनानां मध्ये एव प्रधानमन्त्रिणः केरलसन्दर्शनम्। दुरन्तबाधितानां कृते केन्द्रियसाहाय्यम् इतः पर्यन्तं न प्रख्यापितम्।
     केरलेषु पून्तुरा देशे तीरदेशवासिनः मत्स्यबन्धनकर्मकरान् च प्रधानमन्त्री मिलिष्यति। ततः तैक्काट् अतिथिमन्दिरे मुख्यमन्त्रिणा, मन्त्रिभिः राजनैतिकनेतृभिश्च समं साक्षात्कारः भविष्यति। सायं षट्वादने प्रधानमन्त्री दिल्लीं प्रति गमिष्यति। दुरन्तव्याप्तिं प्रधानमन्त्रिणः पुरतः अवतारयितुं दृश्यावतरणादीन् उपायान् राज्यसर्वकारःआयोजयति। प्रधानमन्त्रिणः सन्दर्शनवेलायाम् अनन्तपुर्यां सुरक्षाक्रमीकरणं शक्तमकरोत्।"
https://navavani.org.in/wp/archives/3782,"मुम्बै अन्धेरी स्थले अग्निबाधा, १२ जनाः मृता। बहवः अन्तः स्थगिताः।",मुम्बै – मुम्बैय्याम् अन्धेरी स्थले जातायाम् अग्निबाधायां १२जनाः मृताः। पूर्वान्धेर्याम् एकस्यां पण्यशालायां सोमवासरे प्रातः जातायाम् अग्निबाधायां २०० पादपरिमिता पण्यशाला विशीर्णा। शालायाः अन्तः १२ अधिकं जनाः स्थगिता इत्यपि आवेदयति। लक्ष्मीनारायण मन्दिरसमीपं खैराणी रथ्यायां भानू फर्सन् आपणे प्रातः ४.१५ वादने आसीत् अग्निबाधा। भक्ष्यशेखरं वस्त्राणि गृहोपकरणानि इत्येतेषां विक्रयणस्थले तेषामुपरि आपणसौधं पपात। तत्रत्याः कर्मकराः एव अन्तः स्थगिताः। अगनिशमनसेनायाः नेतृत्वे रक्षाप्रवर्तनानि प्रचलन्ति।
https://navavani.org.in/wp/archives/3722,केरला-स्कूल् कलोत्सवस्य अवलोकनसभा सम्पन्ना।,"तृश्शिवपुरम् – केरला स्कूल् कलोत्सवस्य सम्यक् चालनार्थं कार्यकर्तृणाम् अवलोकनयोगः मातृका-बालिका-विद्यालयस्य वेदिकायां सुसम्पन्नः। शिक्षामन्त्री प्रॊफ. रवीन्द्रनाथः, कृषिमन्त्री श्री सुनिलकुमारः, सामान्यशिक्षाविभागस्य अध्यक्षः श्री मोहनकुमार् ऐ.ए.एस् प्रभृतयः भागं गृहीतवन्तः। तस्मिन् शिक्षामन्त्रिणा अवोचत् यत् कौमारकलोत्सवः मालिन्यमुक्तः, ललितः, आक्षेपरहितः च भवितव्य इति। कृषिमन्त्रिणा सुनिलकुमारेण निगदितं यत् कलोत्सवः निश्चयेन परिस्थिति-सौहृदपरः (ग्रीन् – क्लीन्)भवितव्यः। अपि च भक्ष्यविभवाः सर्वे कीटनाशिनि-मुक्त-जैवशाकादीनि उपयोक्तव्यानि। योगेfस्मिन् संस्कृतोत्सवस्य उपकर्तृणा श्री विवेकमहदयेन  संस्कृतोत्सवस्य विचारसभायाः च कार्यक्रमाः समग्रतया आसूत्रणं कृताः इति प्रख्यापितम्। विचारसभामध्ये नववाणीसंरंभस्य समुद्घाटनं शिक्षामन्त्रिणा करणीयमिति वेदिकायामेव प्रार्थितवानयम्। सामान्यशिक्षाधिकारिणी डो.सुनीतीदेवी प्रभृतयः सन्निहिताः आसन्।"
https://navavani.org.in/wp/archives/3701,संसदः शैत्यकालाधिवेशनम् अद्य प्रारभते।,नवदिल्ली – सार्धैकमासस्य विलम्बानन्तरं संसदः शैत्यकालाधिवेशनम् अद्य प्रारभते। सभामेलनं १४ दिवसपर्यन्तं भविता। गुजरात् निर्वाचनफलं संसदधिवेशनस्य गतिनिर्णयं करिष्यति। पाकिस्तानेन सह मिलित्वा गुजरात् निर्वाचनं विच्छिन्नं कर्तुं भतपूर्वः प्रधानमन्त्री डो. मन्मोहन् सिंहः प्रायतत इति प्रधानमन्त्रिणः नरेन्द्रमोदिनः आक्षेपः तथा गुजरात् निर्वाचने मुख्य निर्वाचनायुक्तस्य पक्षपातित्वमिति विपक्षिदलानाम् आक्षेपश्च सभामेलनं प्रक्षुब्दं करिष्यति। मुत्तलाख् प्रभृतीन् विषयानधिकृत्य देयकान्यपि अस्मिन्नधिवेशने प्रस्तोष्यति।
https://navavani.org.in/wp/archives/3689,जिषावधव्यवहारः अपराधिने मृत्युदण्डः।,"कोच्ची – जिषावधव्यवहारे अपराधी अमिरुल् इस्लामः मृत्युदण्डाय कल्पितः। एरणाकुलं मुख्य सेषन्स् न्यायाधीशः एन्. अनिल् कुमार् महाशयः दण्डम् उदघोषयत्। अपूर्वः व्यवहार एवेति मत्वा मृत्युदण्डः घोषितः। इतरेषु अनुबन्धापराधेषु आजीवं, दशवर्षाणि, सप्तवर्षाणि इत्येवं प्रत्येकं कारावासः पञ्चलक्षरूप्यकाणां दणडश्च पृथक् घोषितः। अतिक्रूरः अपराधः अमिरुल् इस्लामेन कृतः इति विॆधिप्रस्तावे न्यायालयः समसूचयत्। अपराधिनं विय्यूर् केन्द्रकारागारं प्रति नेष्यति।
व्यवहारे अमिरुल् इस्लाम् अपराधी एवेति बुधवासरे न्यायालयः समलक्षयत्।
नियमविद्यार्थी जिषा २०१६ एप्रिल् २८ तमे दिनाङ्के पेरुम्पावूर् समीपस्थे स्वकीये एकप्रकोष्ठपरिमिते गृहे एव मारिता आसीत्।"
https://navavani.org.in/wp/archives/3683,"ओखी दुरन्ते मृतानां संख्या ६४, प्रत्यभिज्ञां विना ३६ मतशरीराणि।","तिरुवनन्तपुरम् – ओखी दुरन्ते इतः पर्यन्तं ६४ कर्मकराः मृताः इति औद्योगिकी विज्ञप्तिः। बुधवासरे प्रातः विविधजिल्लासु सागरतीरेभ्यः सप्त मृतदेहाः लब्धाः। बेप्पूर् पोन्नानि चेल्लानं प्रभृतिभ्यः तीरेभ्यः एव एते लब्धाः। सागरे मत्स्यबन्धनार्थं गताः कर्मकराः एव मृतदेहान् दृष्टवन्तः। तेषां सूचनानुसारं तीरदेशरक्षिदलम् आगत्य मृतशरीराणि तीरमनयत्।
एतस्मिन्नन्तरे राज्यस्थेषु विविधेषु चिकित्सालयेषु विना प्रत्यभिज्ञानं ३६ मृतदेहाः सन्तीति अधिकृतैः विज्ञापितम्।"
https://navavani.org.in/wp/archives/3678,सौदि-अरबियाराज्ये चलचित्रनिरोधनस्य समाप्तिः।,सौदि-अरबियादेशेन चलचित्रगृहेषु चिरादारोपितः प्रतिबन्धः सम्प्रति दूरीकृतः। ह्यः एतम्-विषयिणीम् उद्घोषणामाचरिता तत्रत्येन संस्कृति-सूचना-विभागीय-मन्त्रिणा प्रोक्तं यत् चलचित्रगृहेषु चलचित्राणां प्रदर्शनेन देशस्य आर्थिक-विकासो भविष्यति।
https://navavani.org.in/wp/archives/3649,"पूर्वसंस्कृतिज्ञानं संस्कृते एव, शङ्कराचार्यः विज्ञानस्य प्रतीकम्, – मुख्यमन्त्री।",अस्माकं संस्कृतेः अधिष्ठानं संस्कृतभाषा एव तां भाषां न्यूनीकर्तुं य़ः परिश्रमः सः विज्ञानस्य पिधानसमः स्यात् इति केरलमुख्यमन्त्री श्री पिणरायि विजयःअवदत्। विज्ञानेन दिग्विजयमवाप्तवान् शङ्कराचार्यः। विज्ञानेन अन्धकारनिरासरूपी आसीत् तस्य दिग्विजययात्रा। शङ्राचार्यस्य नामधारिणः विश्वविद्यालयस्य लक्ष्यम् उत्तरदायित्वं च तादृश एव भवेत् इत्यपि स न्यगादीत्।कालटी सर्वकलाशालायाः रजतजयन्ती समारोहम् उद्घाटनं कुर्वन् भाषमाण आसीत् मुख्यमन्त्री। उपकुलपतिः डो. धर्मराज अटाट् अध्यक्षः आसीत्। भूतपूर्वाः उपकुलपतिवर्याः समारोहे समादृताः।
https://navavani.org.in/wp/archives/3610,डो. धर्मराज् अटाट् कालटिसर्वकलाशालायाः उपकुलपतिः।,"श्रीशङ्कराचार्य संस्कृतसर्वकलाशालायाः उपकुलपतित्वेन डो. धर्मराज् अटाट् महाभागःस्थानारूढः। गतान् त्रिचतुरान् मासान् यावत् स उपकुलपतेः अतिरिक्तदायित्वे आसीत्। कालटि श्रीशङ्कराचार्यसंस्कृतसर्वकलाशालायाम् अध्यापकपदवीमलंकृतः अयं साहित्यविभागे अध्यक्षः, संस्कृतप्रचारणकार्यक्रमस्य निर्वहणाधिकारी इत्यादिषु पदवीषु स्वकर्तव्यं प्रशस्तरूपेण निरवहत्।अनन्तरम् अतिरिक्तोपकुलपतिरूपेण कर्तव्ये निरतः असीत्। संस्कृतपण्डित एव संस्कृतसर्वकलाशालायाः उपकुलपतिः जातः इत्येतत् संस्कृतप्रेमिणाम् अभिमानास्पदं भवति। श्रीमते धर्मराज् अटाट् वर्याय नववाण्याः हार्दिकाः शुभकामनाः।"
https://navavani.org.in/wp/archives/3644,ओखी दुरन्ते फ्रान्सिस् मार्पापा अन्वशोचत्।,वत्तिक्कान् – ओखी दुरन्ते अनुशोचनम् आशङ्कां च सूचयन् क्रैस्तवानां परमाध्यक्षः फ्रान्सिस् मार्पापा। केरले तमिल् नाटु राज्ये च दुरितमनुभवद्भिः सहैव मम हृदयमपीति मार्पापा वर्यः वत्तिक्कान् नगरे अवोचत्। तिरोभूतानां मत्स्यबन्धनकर्मकराणां परिवारेभ्यः सः स्वकीयं साहाय्यम् आवेदयत्। सेय्न्ट् पीट्टेर्स् चत्वरे प्रार्थनायाः अनन्तरमेव मार्पापा ओखी दुरन्तबाधितान् अन्वस्मरत्।
https://navavani.org.in/wp/archives/3639,राजभवनं प्रति मत्स्यबन्धनकर्मकराणां पथसञ्चलनं प्रारभत।,"तिरुवनन्तपुरम् – ओखी दुरन्तनिवारणप्रवर्तनेषु केन्द्र-राज्य प्राशासनिकानां दायित्वं फलप्रदं नास्तीति संसूच्य मत्स्यबन्धनकर्मकराणां राजभवनपथसञ्चलनं आनन्तपुर्यां प्रारभत। प्रातः ११.३० वादने लत्तीन् क्रैस्तवीयानां सभाध्यक्षः डो.एं सूसैपाक्यं पथसञ्चलनम् उदघाटयत्। पथसञ्चलने ५०००० अधिकाः कर्मकराः भागं गृहीताः। दुरन्ते तिरोभूतान् कर्मकरान् सपदि गोचरान् कर्तुं सुविधा आयोजनीया, ओखी राष्ट्रियदुरन्तत्वेन परिगणनीया, नष्टमनुभूतान् पुनरधिवस्तुं पद्धतयः आसूत्रणीयाः इत्येवमादयः तेषां चोदनाः।"
https://navavani.org.in/wp/archives/3632,राज्यस्तरीय-विद्यालयकलोत्सवार्थं तृशिवपुरनगरं सज्जम्।,तृशूर्- ५८तमः केरलराज्यस्तरीयः विद्यालयकलोत्सवः जनुवरी मासे तृशूर् नगरे सम्पत्स्यते। कलोत्सवस्य मुख्यवेदिकायाः स्थूणारोहणं कृषिमन्त्री श्री सुनिल् कुमार् वर्यः निरवहत्। तृशूर् तेक्किन् काट् प्रदर्शिका स्थलमेव मुख्यवेदिका। तृशूर् जनपदीयानां सामाजिकानां सान्निध्ये आसीत् स्थूणारोहणम्। अत्रत्याः जनाः सन्तोषेण कलोत्सवं प्रतीक्षन्ते इति मन्त्री अवदत्।
https://navavani.org.in/wp/archives/3607,गुजरातनिर्वाचनस्य प्रथमघट्टः।,अहम्मदाबाद् – गुजराते विधानसभानिर्वाचनानां प्रथमे चरणे अद्य कच्छ-सौराष्ट्र-दक्षिणगुजरात-जनपदानां नवाशीत्यासनेषु मतदानानि समायोज्यन्ते। मुक्त-युक्तपरिवेशे मतदानानि निष्पादयितुं मतदानकेन्द्राणि परितः व्यापकाः सुरक्षा-प्रबन्धाः परिकल्पिताः सन्ति।
https://navavani.org.in/wp/archives/3602,अन्ताराष्ट्र चलचित्रोत्सवस्य अद्य शुभारम्भः।,"अनन्तपुरी – अन्ताराष्ट्रिय चलचित्रोत्सवस्य अद्य अनन्तपुर्यां शुभारम्भः। सियाद् दौयिरी वर्यस्य निदेशने द इन्सल्ट् इति लेबनीस् चलच्चित्रं प्रदर्शयन् एव अष्टदिनात्मकस्य उत्सवस्य आरम्भः क्रियते। निशागन्धी वेदिकायाम् अद्य उद्घाटनानन्तरं सायं षट् वादने चित्राणि प्रदर्शयिष्यति। माधवी मुखर्जी प्रकाश् राज् प्रभृतयः भागं भजिष्यति।
१४ वेदिकायां ४४५ चित्राणि अस्मिन्नुत्सवे प्रदर्शयिष्यन्ति , तानि ६५ राष्ट्रेभ्यः आगतानि।दिदृक्षूणां कृते आरक्षणसुविधा आयोजिता।"
https://navavani.org.in/wp/archives/3576,ओखी चक्रवातेन बाधितानां कृते १५० कोटिमितसहायपद्धतिः प्रख्यापितः।,तिरुवनन्तपुरम् – ओखी चक्रवातेन मृतानां परिवाराय २०लक्षरूप्यकाणि एवम् दुराबाधितानां कृते च आहत्य १५० कोटिमिता साहाय्यपद्धतिः केरलसर्वकारेण प्रख्यापितः। तदन्तरे गुजरातस्य तटवर्तिक्षेत्रे अस्य प्रभावः नैव भविष्यतीति सम्भाव्यते। परं अहम्मदाबादस्थितेन ऋतुविज्ञानविभागेनोक्तं  यत् दक्षिणगुजराते चक्रवातस्य किञ्चित् प्रभावः भवितुं शक्यते।
https://navavani.org.in/wp/archives/3547,"जेरुसलें नगरम् इस्रायेलस्य राजधानीं कर्तुम् उद्यमः, विरुध्य अरब् राष्ट्राणि यूरोपीयराष्ट्राणि च।",जरुसलें नगरम् इस्रायेलस्य राजधानीं कर्तुं तस्य राष्ट्रस्य अद्यमे तुर्की राष्ट्रपतिः रजब् त्वायिब् उरुदुगान् वर्यः विप्रतिपत्तिं प्राकटयत्। इस्लामिकलोकस्य रक्तरेखास्ति अयं निर्णय इति वदन् स इस्रायेलेन सह नयतन्त्रबन्धं समापयिष्यति इति भीषां च सूचितवान्। इस्लामीयानां तृतीयं विशुद्धकेन्द्रं मस्जिदुल् अख्सा जरुसलेमे अस्ति। तादृशं नगरम् इस्रायेलस्य राजधानीं कर्तुं कृतं निर्णयं विरुध्यैव विश्वव्यापकः प्रतिषेधः। अमेरिक्का नयतन्त्रकार्यालयं टेल् अवीव् तः जेरुसवें नगरं नेष्यति इति अमेरिक्का राष्ट्रपतिः डोणाल्ड् ट्रम्पः न्यगादीत्। ट्रम्पस्य प्रस्तावनां विरुध्य अरब् राष्ट्राणि यूरोपीय राष्ट्राणि च तिष्ठन्ति।
https://navavani.org.in/wp/archives/3546,अम्बेद्कराय श्रद्धाञ्जलिः।,नवदिल्ली – कृतज्ञराष्ट्रम् अद्य डो. बीमाराव अम्बेद्करस्य पुण्यतिथौ तस्मै श्रद्धाञ्जलिः समर्पयति। दिवसोsयं महापरिनिर्वाणदिवसत्वेन समायोज्यते। अत्रावसरे सामाजिक-न्यायाधिकारिता-मन्त्रालयस्य तत्वावधाने डो. अम्बेद्करप्रतिष्ठानेन संसदः परिसरे मुख्यकार्यक्रमः समायोजयिष्यते। यस्मिन् जनाः अम्बेद्कराय श्रद्धाञ्जलिं समर्पयिष्यन्ति।
https://navavani.org.in/wp/archives/3516,सामान्यविद्याभ्यास-संरक्षणयज्ञः अस्माभिः दृढयितव्यः – शिक्षामन्त्री।,"आलुवा – अत्र प्रचलितायां अद्यतनीय- सामान्यविद्याभ्यास-संरक्षणयज्ञस्य समालोचनायां प्राध्यापकैः सह सम्भाषमाणः प्रोफ. सी रवीन्द्रनाथः अकथयत् यत् समाजे पार्श्वीकृतानां रक्षायै समतायै च सामान्यविद्याभ्यासस्य पन्थाः संरक्षणीयाः। पूर्वकाले या अध्यापककेन्द्रीकृता पठनप्रणाली आसीत् सा इदानीं छात्रकेन्द्रीकृता सञ्जाता। सामान्यविद्याभ्यास-संरक्षणे त्रयः स्तराः तेन स्मारिताः। प्रथमं तस्य दर्शनं, द्वितीया प्रवर्तनपद्धतिः, तृतीयस्तु कार्यक्रमाश्च। तस्मिन् संरक्षिते सत्येत सर्वं समाजं संरक्षितं भवेत्, शुचित्वयुक्ता पाकशाला-भोजनशाला, जैववैविद्ययुक्ताङ्कणः, शोचनालयादयश्च सर्वकारीयः तथा इतरविद्यालयेषु अवश्यं स्थापयितव्याः इति च स अस्मारयत्।
     एऱणाकुलं जिल्ला विद्याभ्यासाधिकारी अस्मिन् योगे आध्यक्ष्यम् आवहत्। श्री सुधीर् बेबि ऐ.ए.एस्, श्रीमती जया ऐ.ए.एस् च आशंसाः अर्पितवन्तौ।"
https://navavani.org.in/wp/archives/3510,बोलीवुड् चलच्चित्रलोके इतिहासतारकं शशिकपूर् वर्यः दिवंगतः।,मुम्बै – वरिष्ठः हिन्दी चलच्चित्रनटः शशिकपूर् दिवंगतः अभूत्। स ७९ वयस्कः आसीत्। वार्धक्येन अवशतामनुभूयमानः अयं मुम्बै कोकिल बेन् चिकित्सालये चिकित्सायामासीत्। सोमवासरे सायाह्ने एव अन्त्यो जातः।शताधिकेषु चलच्चित्रेषु अयं नायकः आसीत्। १९४० कालघट्टे बालतारत्वेन अभिनयरंगं प्राप्तः अयं १९६१ तमे वर्षे याष् चोप्रा वर्यस्य निदेशने धर्मपुत्र इति चलचित्रे प्रथमं नायकः अभवत्। १९८६ तमे वर्षे न्यूडेल्ही टैम्स् इति चित्रे अभिनीय राष्ट्रियपुरस्कारम् अवाप्तवान्। २०१५ तमे वर्षे चलचित्रमण्डलस्य परमोन्नतेन दादासाहेब् फाल्के पुरस्कारेणापि स समादृतो/भवत्।
https://navavani.org.in/wp/archives/3500,"भोपाल् दुरन्तस्य त्रयस्त्रिंशत्तमं वार्षिकं, क्षतिपूर्तिमलभमानाः बहवः।","भोपाल् वातकदुरन्तानन्तरं ३३ वर्षेषु अतीतेषु न्याय्यां निष्कृतिं तथा उत्तमां चिरित्सां च अलभमानाः दुरन्तबाधिताः नीतिलब्धये संग्रामं कुर्वन्ति।
     आमेरिक्कायाः रासायनिकौद्योगिकसंस्थाभूतस्य यूणियन् कार्बैड् निगमस्य भोपालस्थायां कीटनाशकनिर्माणशालायां संजातः दुरन्त एव भोपाल् दुरन्तः।
     प्रवर्तनमारभ्य अष्टमे वर्षे १९८४ दिसम्बर् २ दिनाङ्के मीथैल् ऐसो सयनेट् वातकपूरितायां सम्भरण्यां जलसान्निध्येन सञ्जातस्य रासप्रवर्तनस्य अनन्तरफलत्वेव सम्भरण्यां तापमानं २०० ड्ग्रि सेल्ष्यस् अधिकं जातम्। अपि च हैड्रजन् सयनेट् कार्बण् मोणोक्सैड् प्रभृतीनि वातकमिश्राणि मीथैल् ऐसो सयनेड् च अन्तरिक्षे व्यापृतानि। वातस्य दिशागत्यनुसारं वातकं भोपाल् नगरम् आसमन्तात् व्याप्तमभवत्। प्रायः ३०००० जनाः मारिताः। द्विलक्षाधिकं जनाः नित्यरोगिणश्च सञ्जाताः। कासः अर्बुदं तिमिरं बालान्धता क्षयरोगः विषादरोगः ज्वरः इत्येतैः रोगैः अभिभूताः दुरन्तबाधिताः तस्यानन्तरफलं परम्परया अद्यापि अनुभूयन्ते।
     विश्वस्य सर्वोच्चः औद्योगिकदुरन्त एव भोपाल् नगरे सञ्जातः। अमेरिक्कायाम् आस्थानभूतः यूणियन् कार्बैड् निगमः अद्यावधि केवलं ७१५ कोटि रूप्यकाणि एव क्षतिपूर्तये अदात्। १००० कोटि रूप्यकाण्यपि दातव्यानि इत्यावश्यमुन्नीय दुरन्तबाधिताः सर्वोच्चन्यायालये व्यवहारं कुर्वन्तः सन्ति।"
https://navavani.org.in/wp/archives/3455,"ओखी दुरन्तः, रक्षामन्त्री निर्मला सीताराम् वर्या अद्य अनन्तपुरीं प्राप्नोति।",अनन्तपुरी- ओखी चक्रवातः दक्षिणकेरले महान्तं दुरन्तमवपत्। अस्मिन् प्रकरणे अत्र सञ्जातानि कष्टनष्टानि अवलोकयितुं केन्द्र-रक्षामन्त्री निर्मला सीताराम महाभागा अद्य अनन्तपुरीं प्राप्नोति। अनन्तपुर्यां व्योमसेना विमानपत्तने सायं त्रिवादने सा आगमिष्यति। अद्य अत्र सञ्जातानि नष्टानि पर्यालोच्य सा कन्याकुमारीं गमिष्यति इति सूचना।
https://navavani.org.in/wp/archives/3443,"केरलवेलासु भीमोर्मिप्रभावः, तीरदेशवासिनः सावधानाः भवेयुः इति जाग्रतानिर्देशः।","ओखी चक्रवातस्यानुबन्धेन केरलसमुद्रवेलासु १० कि.मी. दूरं यावत् भीमाकाराः कल्लोलाः भविष्यन्तीति वातावरणनिरीक्षणकेन्द्रं तथा भारतीय सामुद्रिकसूचनाकेन्द्रं च सूचयामासतुः। आतीरं शक्तः अवधाननिर्देशश्च दत्तः। वृष्टिः शक्ता भविता, नदीषु जलस्तरम् ऊर्ध्वं गच्छेत् इत्यपि सूचना अस्ति। दक्षिणकेरलस्थासु नदीष्वेव जलोपप्लवः भवेत्। समुद्रोर्मिनाम् उन्नतिः ४.४ मीट्टर् तः ६.१ मीट्टर् पर्यन्तं भवेत्। लक्षद्वीपे दक्षिण तमिल्नाटुक्षेत्रे च समाना स्थितिगतिः भविता इत्यपि सूचनायां व्यक्तं भवति। यद्यपि चक्रवातः लक्षद्वीपं प्रति गतः तथापि केरलतीरे आगामिषु २४होरासु शक्तः कल्लोलः भविष्यति एवं समन्तात् अतिवृष्टिरपि भविष्यति। धीवरैः तीरवासिभिश्च सावधानैः भाव्यम्।"
https://navavani.org.in/wp/archives/3393,"ओखी चक्रवातः शक्तिं प्राप्य लक्षद्वीपं प्रति, राज्ये २४ होराः अवधाननिर्देशः।","अनन्तपुरी-  केरलेषु कोलाहलं विधाय ओखी नामकः चक्रवातः अतिशक्तो भूत्वा लक्षद्वीपं प्रति याति। अद्य प्रातः वातः लक्षद्वीपं प्राप्नोति इत्यनुमन्यते। द्वीपे ४८ होराः जाग्रतानिर्देशो दत्तः। केरलस्य दक्षिणमणडलेषु तीरदेशे २४ होराः जाग्रत्वनिर्देशः अस्ति। धीवराः समुद्रं न गच्छेयुः इति निर्दिष्टाः। कन्याकुमार्यां केरलेषु च इतःपर्यन्तम् अष्टौ मरणानि आवेदितानि।
     ओखी चक्रवातस्य वेगः प्रतिहोरं १३० कि.मी. पर्यन्तं भवेत् इत्यवधाननिर्देशः। आगामिषु होरासु शक्ता वृष्टिः सागरक्षोभश्च भविष्यतीति सूचना अस्ति।
   वंगसमुद्रे रूपवत्कृतं तीव्रं न्यूनमर्दं चक्रवातरूपेण परिणमदासीत्। अनन्तपुरीतः मत्स्यबन्धनार्थं गताः १५० नौकाः न प्रत्यायाताः। साहाय्यार्थं नौसेना सन्नह्यति। तीरदेशात् धीवरान् पुनरावासयतीति  मन्त्रिणी जे मेय्सिक्कुट्टियम्मा महाभागा अवदत्।"
https://navavani.org.in/wp/archives/3386,देशीय-संस्कृत-विचारसभा।,"सामान्यशिक्षाविभागस्य निर्देशानुसारं राज्य-संस्कृतशिक्षकसमितेः आभिमुख्ये एकदिनात्मिका राष्ट्रिय-संस्कृतसागोष्ठी अनन्तपुर्यां सुसम्पन्ना अभवत्। वी.जे.टी.हाल् मध्ये प्रचलितायाः सङ्गोष्ठ्याः उद्घाटनं भूतपूर्वः मुख्यसचिवः तथा संस्कृतविश्वविद्यालयस्य प्रथमः उपकुलपतिश्च डो. आर्. रामचनंद्रन् नायर् वर्यः निरवहत्। राज्य- शैक्षिकानुसन्धानप्रशिक्षणपरिषदः निदेशकः डो. जे. प्रसादः अध्यक्षः आसीत्। सामान्य-शिक्षा विभागस्य अतिरिक्तनिदेशकः जिम्मी.के.जोस् सर्वेभ्यो स्वागतम् अशशंसत्। संस्कृतविशिष्ठाधिकारिणी डो. टी.डी. सुनीतीदेवी महाभागा कृतज्ञतां च व्याहरत्। तिरुवनन्तपुरं शिक्षा उपनिदेशिका रमणी, संस्कृतं रिसर्च् आफीसर् वी. श्रीकण्ठः संस्कृतसमितेः कार्यदर्शी डो. सुनिल्कुमार् कोरोत् प्रभृतयः आशंसाम् अर्पितवन्तः।
अनन्तरं विचारसभा सम्पन्ना। डो.पी. नारायणन् नम्पूतिरी प्रोफ. वी. माधवन् पिल्ला महोदयौ प्रबन्धौ प्रास्तौताम्। केरलकलामणडलस्य रजिस्ट्रार् डो. के.के. सुन्दरेशः चर्चामनयत्।
मध्याह्नात् परं कोट्टण् हिल् विद्यालयीयैः छात्रैः मध्यमव्यायोगं रूपकं वेदिकायाम् अवतारितम्।"
https://navavani.org.in/wp/archives/3357,गोविक्रयनिरोधः- विवादविज्ञापनं प्रतिगृह्णाति।,"नवदिल्ली – मांसार्थं गवां विक्रयणस्य निरोधपूर्वकं प्राशासनिकविज्ञापनं केन्द्रसर्वकारः प्रतिगृह्णाति। विविधानां राज्यसर्वकाराणाम् अभिप्रायं परिगणय्यैव विवादं विज्ञापनं प्रतिग्रहीतुं केन्द्रसर्वकारः निरणयत्। एनं निर्णयं केन्द्र-वनं- परिस्थितिमन्त्रालयः नियममन्त्रालयं व्यजिज्ञपत्।
नवीनां भेदगतिमन्तर्भूय इतरं विज्ञापनं प्रसारयितुमेव सर्वकारः प्रयतते। गते जूलै मासे विवादं विज्ञापनं सर्वोच्चन्यायालयेन स्थगितमासीत्। तदनन्तरमेव राज्यसर्वकाराणाम् अभिप्रायं केन्द्रसर्वकारः आमन्त्रयत्।"
https://navavani.org.in/wp/archives/3337,आङ् सान् स्यूची वर्यायाः ओक्स्फोर्ड पुरस्कारं प्रत्यपाययत्।,"म्यान्मर् देशे ऱोहिङ्ग्यवंशीयान् प्रति सञ्जातानि आक्रमणानि निरोद्धुं परिश्रमः न कृतः इति कारणेन आङ् सान् स्यूची वर्यया प्राप्तः ओक्सफोर्ड् पुरस्कारः प्रतिगृह्यते। ओक्स्फोर्ड महानगरसमित्याम् ऐककण्ठ्येन जातः निर्णयो भवत्ययम्। १९९७ तमे वर्षे आसीत् तस्याः समाधानपुरस्कारप्राप्तिः।
भीकरां वंशहत्यामेव म्यानमर् देशे प्रचलतिॆ। षड्लक्षाधिकाः रोहिङ्ग्याभयार्थिनः बंग्लादेशंप्रति पलायिताः। राष्ट्राधिपतिः सत्यपि स्यूची तस्मिन् विषये निस्सङ्गा आसीत्, सा एतामवस्थां न दृष्टवती इति महानगरसमितिः प्रास्तावयत्। रोहिङ्ग्यानां मानवाधिकारसंग्रामे अनेन निर्णयेन समितिरपि भागभग्भवतीति महानगरसमित्या व्यक्तीकृतम्।
ओक्स्फोर्ड् मध्ये विद्यार्थी आसीत् स्यूची। तत्र तस्याः छायाचित्राणि नाम च आलेखितानि आसन्। तानि पूर्वमेव निष्कासितानि अभवन्।"
https://navavani.org.in/wp/archives/3321,संस्कृतविचारसभा श्वः सम्पत्स्यते ।,"संस्कृतभाषां जनकीयां कृत्वा भाषां साहित्यं च नवीनपरम्पराभ्यः संक्रामयेत् इत्युद्देश्येन केरलीय सामान्यशिक्षाविभागेन आयोज्यमाना राष्ट्रियसंगोष्ठी श्वः अनन्तपुर्यां विक्टोरिया जूबिली तिय्येट्टर् नामिकायां वेदिकायाम् प्रचलिष्यति।
प्रातः १० वादने सामाजिकस्य वि.एस्. शिवकुमार् वर्यस्य आध्यक्ष्ये विद्याभ्यासमन्त्री प्रोफ. सी. रवीन्द्रनाथवर्यः संगोष्ठ्याः उद्घाटनं निर्वक्ष्यति। नगरपालः वी.के.प्रशान्तः मुख्यातिथिः भविता। भूतपूर्वः मुख्यसचिवः आर् रामचन्द्रन् नायर् मुख्यभाषणं च विधास्यति। संस्कृतसंगोष्ठीनाम् आमुखभाषणं राज्य शैक्षिकानुसन्धानप्रशिक्षणपरिषदः निदेशकः डो. जे. प्रसादः कर्ता। भाषाशास्त्रनियमाः इति विषये डो. पी. नारायणन् नम्पूतिरिवर्यः तथा संस्कृतभाषायाः समकालीना प्रसक्तिः इति विषये प्रो. वी. माधवन् पिल्लावर्यः च प्रबन्धौ प्रस्तोष्यतः।"
https://navavani.org.in/wp/archives/3307,"पद्मावती चलच्चित्राय ऐक्यदार्ढ्यं विना कैरली चलचित्रमण्डलम्, कल्मषदिनाचरणात् व्यत्यचलत्।",कोच्ची- पद्मावती इति चलचित्रं तस्य निदेशकं लीला बन्साली वर्यं च विरुद्ध्य क्रियमाणेन प्रतिषेधेन आविष्कारस्वातन्त्र्यं हन्यते इति वादमुदीर्य आराष्ट्रं चलचित्रमण्डलं ह्यस्तने १५ निमेष पर्यन्तं चित्रीकरणं स्थगयन् प्रतिषेधं प्राकटयत्। परन्तु तस्मात् प्रतिषेधात् मलयालचलचित्रप्रवर्तकाः व्यतिचक्रमिरे। पञ्च चलचित्राणां चित्रीकरणानि अत्र प्रचलन्ति आसन्। क्वचिदपि प्रतिषेधशब्दं न श्रुतमित्येतत् अत्रत्यानां प्रतिषेधः केवलं वाचिमात्रमेवेति दृढमभवत्।
https://navavani.org.in/wp/archives/3262,अद्य संस्थापनादिनम्। विश्वविद्यालयेषु विशेषकार्यक्रमान् आयोजयिष्यति।,नवदिल्ली – रविवासरे भारतं संस्थापनादिनम् आचरति। अस्य भागत्वेन आराष्ट्रं विश्वविद्यालयेषु विशेषकार्यक्रमाणाम् आयोजनाय विश्वविद्यालयानुदानायोगः निरदिशत्। प्राशासनिककार्यालयेषु विद्यालयेषु च गुरुवासरे प्रातः संविधानस्य उपोद्घातं पठितुमपि निरदिशत्। सर्वेषु विद्यालयेषु आधारभूतानि कर्तव्यानि इति विषये कक्ष्यामपि चालयिष्यति। एतत् सूचनाफलके प्रदर्शयिष्यति च।
https://navavani.org.in/wp/archives/3283,पेरुम्पटवं श्रीधरस्य ‘ओरु सङ्कीर्तनं पोले’ इत्याख्यायिका शततमं मुद्रणं याति।,"अनन्तपुरी – कैरलीसाहित्ये अतिविख्याता ओरु सङ्कीर्तनं पोले इत्याख्यायिका शततमं मुद्रणं याति। चत्वारिंशत् वर्षाभ्यन्तरे एतावत्पर्यन्तं मुद्रणं भारतीयसाहित्यमण्डले अपूर्वमेव भवति। इतःपर्यन्तं लक्षद्वयम् अनुकृतयः प्रसिद्धीकृताः इत्येतेन करलीनोबल् मध्ये इदं उत्तमविकेतृपदं प्राप। पादशतकाभ्यन्तरे अस्य स्थानं केनापि नोबलेन नातिक्रान्तम्।
अस्याः आख्यायिकायाः शततमस्य मुद्रणस्य प्रकाशनं दिसम्बर् १० दिनाङ्के मुख्यमन्त्री पिणरायि विजयः  तिरुवनन्तपुरं मुद्रणसमाजालये निर्वक्ष्यति।"
https://navavani.org.in/wp/archives/3249,राज्ये मीसिल्स्-रूबेल्ला निवारकौषधानां प्रदानाय कालपरिधिः दीर्घिता।,"अनन्तपुरी – मीसिल्स्-रूबल्ला रोगयोः निवारणार्थं दीयमानं सूच्यौषधं प्रदातुं समयपरिधिः डिसम्बर् प्रथमदिनं यावत् दीर्घिता। पूर्वं द्विवारम् एवं दीर्घिता आसीत्। परन्तु सर्वकारस्य लक्ष्यं सफलं न जातमित्यतः निवारकसूच्यौषधप्रदानाय समयपरिधिः पुनरपि दीर्घिता।
नवमासादारभ्य पञ्चदशवर्षं यावत् वयस्काः ७६ लक्षं आर्भकाः राज्ये सन्ति। तेषां सर्वेषां सूच्यौषधदानमासीत् प्राशासनिकं लक्ष्यम्। परन्तु ६१ लक्षम् अर्भकेभ्य एव इतः पर्यन्तम् अौषधं दत्तम्। एतत् लक्ष्यस्य ८३ शतमितमेव।"
https://navavani.org.in/wp/archives/3228,इस्रायेल् प्रधानमन्त्री चतुर्दिवसीयसन्दर्शनार्थं भारतमायाति।,"जेरुसलेम्- इस्रायेल् प्रधानमन्त्री बेञ्चमिन् नेतन्याहू वर्यः भारतसन्दर्शनार्थं सज्जः भवति। चतुर्दिवसीयसन्दर्शनार्थं स जनुवरिमासस्य १४ तमे दिनाङ्के भारतं प्राप्स्यति। भारतप्रधानमन्त्रिणः नरेन्द्रमोदी वर्यस्य इस्रायेल् सन्दर्शनात् परं मासषड्कमतीते सति इस्रायेल् प्रधानमन्त्री भारतसन्दर्शनार्थं यतते।
२००३ तमे वर्षे तदानीन्तनः प्रधानमन्त्री एरियल् षारोण् महाभागः भारतपर्यटनं कृतवानासीत्। ततः १५ वर्षात् परमेव अधुनातनः प्रधानमन्त्री भारतमायाति। १९९२ तमे वर्षे नयतन्त्रबन्धस्थापनात् परं भारतं संदृश्यमानः द्वितीयः प्रधानमन्त्री भवति बेञ्चमिन् नेतन्याहू।"
https://navavani.org.in/wp/archives/3217,राष्ट्रपतिभवने सामान्यजनानामपि प्रवेशानुमतिः।,नवदिल्ली – भारतराष्ट्रपतेः औद्योगिकवसतौ राष्ट्रपतिभवने इतःपरं सामान्यजनानामपि सन्दर्शनानुमतिः। अनेन सामान्यजनाः राष्ट्रपतिभवनस्यान्तः प्रवेष्टुं शक्नुवन्ति। प्रतिवारं गुरुवासरादारभ्य रविवासरपर्यन्तं चतुर्षु दिनेषु सन्दर्शनं साध्यं भवति। तदर्थं प्रतिशीर्षं ५०रूप्यकाणां चीटिका स्वीकर्तव्या। बालानां कृते अवमोकः वर्तते। प्रातः ९ वादनतः सायं ५ वादनपर्यन्तं सन्दर्शनं कर्तुं शक्यते। प्रवेशार्थं भारतीयाः प्रतिच्छायायुक्तम् अभिज्ञापत्रं समर्पयेयुः। वैदेशिकानां कृते पारपत्रम् (Passport) आवश्यकम्।
https://navavani.org.in/wp/archives/3211,“सैबर्-स्पेस्” द्विदिवसीयं विश्वसम्मेलनं नवदिल्ल्याम्।,"नवदिल्ली – सैबर् स्पेस् इति संगणक-संजालमधिकृत्य द्विदिवसीयं वैश्विकसम्मेलनम् अद्य नवदिल्लयां समारभते। प्रधानमन्त्री श्री नरेन्द्रमोदी एतत्सम्मेलनस्य समुद्घाटनं विधास्यति। सम्मेलनमिदं इदम्प्रथमतया भारते समायोज्यते। सम्मेलनस्य मुख्यविचारबिन्दुरस्ति “स्थायि-प्रगतेभ्यः सर्वेभ्यः सुरक्षितं सौगणिक-संजाल-सौविध्यम्” इति। सम्मेलने∫स्मिन् सपादशतदेशेभ्यः दशसहस्राधिकाः विश्वनेतारः नीतिनिर्मातारः, उद्योगपतयः, चिन्तकाः, संगणकविशेषज्ञाः च  विभिन्नान् विषयबिन्दून् अधिकृत्य स्वीयमुद्गारं प्रकाशयिष्यन्ति।"
https://navavani.org.in/wp/archives/3170,भविष्यनिधिं विना ३०८८ भाषाध्यापकाः|,"तृशूर् – प्राशासनिकविद्यालयीयाः ३०८८ अध्यापकाःभविष्यनिधौ अङ्गत्वमलभमानाः क्लेशमनुभवन्ति। माध्यमिकस्तरे हिन्दी, संस्कृतम्, अरबी,उर्दू, तमिल् कन्नट भाषाणाम् अध्यापकाः एव भविष्यनिधेः आनुकूल्यात् बहिष्कृताः। पी.एस्.सी. संस्थया सर्वकारीण विद्यालयेषु नियुक्ताः अर्धसमयिकाः पूर्णसमयानुकूल्ययुक्ताश्च भाषाध्यापकाः विद्यालयेषु वर्षाणि यावत् कर्म कुर्वन्तः भवन्ति। परम् सर्वकारसाहाय्यक वैयक्तिकविद्यालये समकाले नियुक्ताः अध्यापकाः भविष्यनिधेः आनुकुल्यं लभन्ते। सर्वकारविद्यालयस्थानाम् अध्यापकानामपि भविष्यनिधिमायोजयितुं नियमस्य परिवर्तनार्थं आर्थिकविभागेन चतुर्वारं पत्रं प्रेषितम्। तथापि शिक्षाविभागेन इतः पर्यन्तं निर्णयो न स्वीकृतः।
अर्धसमयरूपेण पञ्चवर्षाणि कर्म कुर्वन्तः अध्यापकाः पूर्णसमयानुकूल्यानि लभेरन्। परन्तु एकादशवर्षाणि यावत् एतदानुकूल्यम् अलभमानाः बहवः सन्ति अध्यापकाः। इतरकर्मकरेभ्यः सामयिककर्मकरेभ्यश्च एतदानुकूल्यं दीयते, परन्तु अध्यापकेभ्यः न दीयते। कार्यमेतत् परिगणनार्हमिति शिक्षा मन्त्री प्रोफ. सी. रवीन्द्रनाथः अवोचत्।"
https://navavani.org.in/wp/archives/3144,राज्यस्तरीयः विद्यालयशास्त्रोत्सवः कोषिक्कोट् जनपदे।६८०२ छात्राः परीक्षणेन सह आगमिष्यन्ति।,"कोषिक्कोट् – केरलेषु विद्यालयीयशास्त्रोत्सवः नवम्बर् २३तः २६ पर्यन्तं कोषिक्कोट् नगरे प्रचलिष्यति।२१७ खण्डेषु ६८०२ प्रत्याशिनः प्रतियोगितायां भागभाजः भविष्यन्ति। चतुर्दिवसीयः अयमुत्सवः, तदर्थं ९ वेदिकाः सज्जीकृताः। शास्त्र-गणितशास्त्र-समाजशास्त्र-कर्मकुशलता-सूचनासाङ्केतिकविद्या प्रतियोगिताः अतिरिच्य विशिष्टविद्यालयीयछात्राणां कृते ३७ खण्डेषु पृथक् स्पर्धा, वोक्केषणल् एक्स्पो इत्यादीन्यपि अत्रैव आयोजयिष्यति।
पस्पर्धयिषूणां कृते आवासव्यवस्था भोजनं यातायातव्यवस्था च सङ्घाटकैरेव आयोजयिष्यन्ते।"
https://navavani.org.in/wp/archives/3141,४८ तमस्य गोवा चलचित्रोत्सवस्य प्रौढगम्भीरः आरम्भः।,"पणजी. – गोवा चलचित्रोत्सवाय दीपं प्राज्वालयत्। गोवा मुख्यमन्त्री मनोहर् परीखर्, केन्द्रमन्त्री स्मृती इरानी प्रभृतयः भागम् अभजन्। बोलीवुड् तारं षा रुक् खान् विशिष्टातिथिः आसीत्। प्रसिद्धस्य इरानियन् निदेशकस्य बियोण्ट् द क्लौट् आख्यं चलचित्रम् आसीत् उद्घाटनचित्रम्। सम्पूर्णे सदसि एव चित्रं प्रदर्शितम्। चलचित्रस्य नायकः इषान् घट्टार् नायिका मालविका मोहनश्च उद्घाटनसमारोहे भागम् अभजताम्।"
https://navavani.org.in/wp/archives/3131,भूतपूर्वः केन्द्रमन्त्री प्रियरञ्जन् दास् मुन्षी दिवंगतः।,"नवदिल्ली – काण्ग्रेस् दलस्य नेता तथा भूतपूर्वः केन्द्रीय सूचनाप्रसारणमन्त्री च प्रियरञ्जनदास् मुन्षी वर्यः निर्यातः अभवत्। स ७२ वयस्कः आसीत्। आमयपीडया वर्षाणि यावत् चिकित्सायामासीत्। अद्य मध्यान्हे १२.१० वादने नवदिल्याम् अप्पोलो आतुरालये आसीत् अन्त्यम्।
      पक्षाघातात् परं २००८ तः अबोधावस्थायां स्थितः सः जीवरक्षोपकरणानां साहाय्येन जीवन्नासीत्। मस्तिष्कं प्रति रुधिरप्रवाहस्थगनेन नाडीदौर्बल्यं सञ्जातम्। तद्वारा आशयविनिमयशेषी विनष्टा च अभवत्।
       १९९९ -२००९ काले स पश्चिमवंगस्य रायिगञ्ज् मण्डलात्  लोकसभासदस्यः आसीत्। २००५ – २००८ काले मन्मोहन् सिंह् मन्त्रिमण्डले अयं संसदीयकार्यस्य तथा सूचना प्रसारणकार्यस्य च मन्त्रित्वेन असेवत।
     २० वर्षाणि यावत् आल् इन्ड्या फूट्बोल् फेडरेषन् आख्यस्य पादकन्दुकसङ्घस्य अध्यक्षः आसीत्। विश्वचषक पादकन्दुकस्पर्धायां स्पर्धाकार्यदर्शीरूपेण कर्म कृतः प्रथमः भारतीयश्चासीदयम्।"
https://navavani.org.in/wp/archives/3128,"विद्यालयीयकलोत्सवः, पञ्चविंशति वेदिकाः, तेक्किन् काट् मुख्यवेदिका।","तृशूर् – २०१८ जनवरिमासे त्रिशिवपुरे सम्पत्स्यमानस्य विद्यालयीयकलोत्सवस्य सङेघाटकसमितिः जाता। जनुवरि मासस्य ६ तः १० पर्यन्तमेव एष्यायाः सर्वोच्चः अयं कलोत्सवः प्रचलिष्यति। तृशिवपुरुत्तनमेव अस्मिन् वर्षे कलोत्सवस्य आतिथेयत्वं विधास्यति। अत्र तेक्किन् काट् प्रतोलिका एव मुख्या वेदिका इति विद्याभ्यासमन्त्री प्रोफ. सी. रवीन्द्रनाथवर्यः अवदत्। अवरतः द्वे वेदिके तेक्किन् काटे भविता। परमतः पञ्चविंशतिः वेदिकाः भवेयुः। आवश्यकं चेत् अधिकां वेदिकाम् आयोजयिष्यते। कलोत्सवस्य विधिनिर्णयोपि अन्यूनं कर्तुं पद्धतिः आव्ष्कृता। ये पूर्वं द्विवारं विधिनिर्णेतारः आसन् तादृशान् पट्टिकातः निष्कासयिष्यते। छात्राणां शेषीमापनमेव अत्रभवेत्। कलोत्सवस्य रूपरेखासंहारः परिष्कृतः अस्ति। तस्य प्रकाशनमपि कृषिमन्त्रिणे सुनिल्कुमाराय प्रतिकृतिं दत्वा मन्त्री प्रोफ. रवीन्द्रनाथः कृतवान्।
कलोत्सवसंघाटनार्थं २१ समितीनां रूपवत्करणमपि सम्पन्नम्। मन्त्रिवर्ययोः सान्निध्ये समितेः प्रथमम् अधिवेशनमपि प्राचलत्।
कार्यक्रमे नगरपालिका अजिता जयराजः, जिल्ला पञ्चायत् अध्यक्षा षीला विजयकुमारः, सामाजिकः के. राजन्, भूतपूर्वः सामाजिकः टी.वी. चन्द्रमोहन्, उपनगरपालः वर्गीस् कण्टंकुलत्ती प्रभृतयः भागं गृहीतवन्तः।"
https://navavani.org.in/wp/archives/3098,जयललितायाः वासस्थले आयकरविभागेन सहसान्वीक्षणम्।,चेन्नै – आयकरविभागेन तमिलुनाडुराज्यस्य पूर्वमुख्यमन्त्रिणः जयललितायाः आवासस्थले गतरात्रौ दशवादने सहसान्वीक्षणं कृतम्। अधिकारिभिः प्रोक्तं यत् रात्रौ दशवादने मद्रास् उच्चन्यायालयात् अन्वेषणादेशस्य प्राप्तेरनन्तरं सहसान्वीक्षणं कृतम्। गतरात्रौ चतुःपञ्चहोरापर्यन्तं तस्याः आवासे वेदनिलयम् इत्यत्र आयकरविभागेन अन्वीक्षणं कृतम्।
https://navavani.org.in/wp/archives/3068,वर्षशताभ्यन्तरे भारतस्य प्रधाननगराणि आप्लावितानि भविष्यन्ति – नासा ।,"नवदिल्ली – आगामिनि वर्षशताभ्यन्तरे प्रधानानि भारतीयनगराणि जलाप्लावितानि भविष्यन्तीति नासा नामिकायाः अमेरिक्का राष्ट्रस्य बहिराकाशपर्यवेक्षणसंस्थायाः अवधाननिर्देशः। आगोल- तापनस्य प्रभावेन विश्वं व्याप्य तापमानम् उन्नतं भविता। अस्याम् अवस्थायां प्रथममाप्लवमानानां नगराणां पट्टिकायांं मुम्बै मंगलूरु नगरे स्तः इति नासा पर्यवेक्षकसङ्घस्य निर्धारणम्।
तीरदेशनगराणि एव जलोपप्लवः अधिकं बाधेत। वर्षशताभ्यन्तरे सामुद्रजलपरिधिः उन्नता भविष्यति। काकिनटा (आन्ध्राप्रदेशः), मुम्बै (महाराष्ट्रा ), मंगलूरु (करणाटका)प्रभृतिषु मुख्येषु नैकाश्रयनगरेषु जलप्रतलम् भाविनिकाले ऊर्धं गमिष्यति इत्यपि नासायाः पठनं सूचयति।"
https://navavani.org.in/wp/archives/3059,छात्रेषु कायिकप्रशिक्षणम् अनिवार्यं करोति।,"नवदेहली – विद्यालयीयछात्राणां कृते प्रतिदिनम् एकहोरापर्यन्तं कायिकप्रशिक्षणम् अनिवार्यं करोति। एतदर्थं सर्वकारप्रतिनिधयः कार्यकर्तारश्चान्तर्भूता समितिः केन्द्र-मानवसंसाधनमन्त्रालयाय आवेदनमदात्। आवेदनम् अङ्गीक्रियते चेत् आराष्ट्रं विद्यालयेषु कायिकप्रशिक्षणम् अनिवार्यं करिष्यति।
मानवसंसाधनमन्त्रालयेन आयोजितायां कार्यशालायामेव कायिकशिक्षा, मूल्याधिष्ठिता शिक्षा इत्यादीः अधिकृत्य संस्तुतिपत्रं समर्पितम्। सामान्यजनाः राज्य-केन्द्रसर्वकराणां प्रतिनिधयश्चान्तर्भूतायां कर्मशालायाम् अङ्कीयशिक्षा, जीवितनैपुण्यशिक्षा, कायिकशिक्षा, परीक्षणपठनानि, मूल्याधिष्ठिता शिक्षा इत्यादीनि चर्चाविषयाणि अभवन्। कायिकप्रशिक्षणं शिक्षायाः विशिष्य विद्यालयपठने   अविभाज्यघटकः भवति इत्यतः तदनिवार्यं कर्तव्यमिति मन्त्रालयस्य वरिष्ठसचिवाः अवोचन्।"
https://navavani.org.in/wp/archives/3048,परिवहणमन्त्री तोमस् चाण्टी त्यागपत्रम् अयच्छत्।,"तिरुवनन्तपुरम् –  भूसंसक्षणनियममुल्लङ्घ्य निर्माणप्रवृत्तीः सरोवरातिक्रमणं च कृतवान् इत्यारोपणानन्तरं केरलस्य परिवहणमन्त्री तोमस् चाण्टी वर्यः मन्त्रिमण्डलात् स्वकीयं त्यागपत्रं समर्पितवान्। अद्य प्रातः क्लिफ् हउस् इति मुख्यमन्त्रिणः वसतिं प्राप्य मुख्यमन्त्रिणं पिणरायि विजयं सम्मन्त्र्य एव स त्यागसन्नद्धतामावेदयत्।अनन्तरं एन्.सी.पी. राष्ट्रियनेतृत्वेन सह चर्चां कृत्वा मध्याह्ने त्यागपत्रं मुख्यमन्त्रिणे प्रयच्छति स्म। मुख्यमन्त्री तत् त्यागपत्रं राज्यपालाय प्रैषयच्च।
वाट्टर् वेल्ड् ट्यूरिसं कम्पनी इति निगमस्य निदेशकः अस्ति तोमस् चाण्टी। स निगमः भूसंरक्षणनियमं व्रीहिक्षेत्र-जलाशयनियमं च अलङ्घयत् इत्येवारोपणम्। एतदनुबन्धव्यवहारे ह्यः उच्चन्यायालयः तोमस् चाण्टीं विरुद्ध्य रूक्षं विमर्शनं प्रकटयन्नासीत्। तदनन्तरं मन्त्री स्वपदं त्यक्तुं प्रेरितः अभवन्।"
https://navavani.org.in/wp/archives/3040,"रेल् निस्थानेषु अत्याधुनिकः विश्रामप्रकोष्ठः,प्रथमं कोच्ची-अनन्तपुरी निस्थानयोः।","कोच्ची – ऐ.आर्.सी.टी.सी. संस्थायाः परियोजनानुसारं रेल् निस्थानेषु अत्याधुनिकाः विश्रामप्रकोष्ठाः आरभ्यन्ते। अयं निर्णयः प्राप्तलक्ष्याणां यात्रिकाणाम् अत्यन्तोपकाराय भविष्यति। विश्रान्तेः ऋते टेविविजन्,. इन्टर्नेट् भोजनं,शौचप्रकोष्ठः, वस्त्रप्रक्षालनसुविधा प्रभृतीनि अत्रैव भविष्यन्ति।
ऐ.आर्.सी.टी.सी. जालपुटद्वारा प्रकोष्ठानाम् आरक्षणं कर्तुं शक्यते। तदर्थं यात्रिकैः अभिज्ञापत्रं समर्पणीयम्। प्रथमं तिरुवनन्तपुरं स्न्ट्रल्, एरणाकुलं टउण् निस्थानयोः अस्याः परियोजनायाः आरम्भः। शबरिमला तीर्थाटकानां क्षेमाय अयमारम्भः।"
https://navavani.org.in/wp/archives/3034,भूमेः उपस्थितिमधिकृत्य शास्त्रज्ञानाम् अवधाननिर्देशः।,"न्यूयोर्क् – भूमेः उपस्थितिमधिकृत्य विश्वे १८२ राष्ट्रेषु विद्यमानैः १५००० शास्त्रज्ञैः दीयमानः अवधाननिर्देशः अधुना चर्चाविषयमभवत्। विपत्करं कालावस्था व्यतियानं, वननशीकरणं, शुद्धजलदौर्लभ्यम् अनियन्त्रिता जनसंख्यावर्धना इत्यादीनि बहूनि अवस्थान्तराणि भूमेः घोरां भीषणीं सृजन्ति इति भीकरेण जाग्रतानिर्देशेन सह आगच्छन्ति विश्वे सर्वत्र विद्यमानाः शास्त्रज्ञाः। एवं पुरो गच्छति चेत् अस्माकं भूमेः इतः परम् अधिकम् आयुः न भविष्यति इति ते मनुष्यवर्गाय जाग्रतानिर्देशं ददति। प्रथमं १९९२ तमे वर्षे अयं निर्देशः लिखितः आसीत्। अस्मिन् १७०० शास्त्रज्ञाः हस्ताक्षरमकुर्वन्। तदनुबन्धेन अनन्तरं प्रसिद्धीकृते निर्देशे एव १८२ राष्ट्रेभ्यः १५००० शास्त्रज्ञाः हस्ताक्षरं कृतवन्तः।
भूमेः भविष्यमधिकृत्य आगोलशास्त्रसमूहस्य अतिनिराशापूर्णं वीक्षणमेवेति अस्माल्लेखात् अवगन्तुं शक्यते। अस्मिन् लेखे विद्यमानानि ओसोण् प्रतलस्य भेदनम् आदीनि बहूनि कार्याणि १९९२ तमे वर्षे एव ज्ञातानि आसन्। एतानि एकैकं वर्षमपगते सति घोरतराणि भवन्ति इति अस्माभिः अवगन्तुं शक्यते। एतदेवास्य लेखस्य प्रसक्तिं वर्धयति।"
https://navavani.org.in/wp/archives/3009,"एष्यायाः मध्य-पूर्वभागे महान् भूकम्पः, १३५ जनाः मृताः","टेहरान् – मध्य-पूर्व-एष्यां प्रकम्पयन् महान् भूकम्पः सञ्जातः। इरान् – इराक् सीमनि एव भूकम्पेन महानाशः समभवत्। भूकम्पेन मृतानां संख्या १३५ जाता। एषु १२९ जनाः इरान् देशे हताः, अपि च तत्र त्रिशताधिकं जनाः आहताः। रक्षाप्रवर्तनानि अनुवर्तन्ते।
कुवैट्, यु.ए.ई. तुर्क्की प्रभृतिषु देशेष्वपि भूचलनम् अभवत् परन्तु जननाशः न आवेदितः।"
https://navavani.org.in/wp/archives/2967,"गौरी लङ्केशहत्या, अपराधिनः गृहीतप्रायाः।","बङ्गलूरु – वरिष्ठायाः माध्यमप्रवर्तिकायाः तथा सङ्घपरिवारविमर्शिकायाश्च गौरी लङ्केशवर्यायाः हत्याकाण्डे व्यवहारः अचिरेण पूर्तीकरिष्यतीति कर्णाटकराज्यस्य गृहमन्त्री रामलिङ्गरेड्डी अवदत्। एकसप्ताहाभ्यन्तरे हत्यायां भागं गृहीतानां नामानि अनाच्छादयिष्यति इत्यपि स न्यगादीत्।
अभिशस्तानां यथार्थचित्राणि लब्धानि। अधुना प्रामाण्यसम्पादनं प्रवर्तते। नरेन्द्र धाबोल्कर्, गोविन्द पन्सारे प्रभृतीनां वधव्यवहारवत् अस्याः हत्यायाः अन्वेषणं स्थगितं न भविष्यति। घातकानां ग्रहणं नूनं भविष्यति इत्यपि स अब्रवीत्।"
https://navavani.org.in/wp/archives/2956,नवमकक्ष्यायां पराजितानां छात्राणां कृते परिरक्षा।,नवमकक्ष्यायां पराजितानां छात्राणां कृते परिरक्ष वर्षमेकम्(S A Y) परीक्षाम् आयोजयितुं अनुमतिं दत्त्वा राज्यसर्वकारेण आदेशः प्रसिद्धीकृतः। राज्य बालाधिकारायोगस्य निर्देशानुसारमेव सर्वकारः एवम् आदिदेशः एतदनुसारं मेय् मासे से इति परीक्षामायोज्य तस्मिन् उत्तीर्णान् छात्रान् जूण् प्रथमे वारे दशमकक्ष्यायां प्रवेशयिष्यति इति केरलीय शिक्षा निदेशकः निरदिशत्।
https://navavani.org.in/wp/archives/2925,कुलभूषणजादवं दृष्टुं पत्न्यै पाकिस्थानस्य अनुमतिः।,"नवदेहली – मृत्युदण्डं प्राप्य पाकिस्थाने कारायां बद्धं कुलभूषणजादवं सन्दृष्टुं तस्य पत्नी अनुमता। मानवीयपरिगणनामनुसृत्यैव अनुमतिरिति पाकिस्थान् विदेशकार्यमन्त्रालयः असूचयत्। कुलभूषणस्य परिवारे प्रथमवारमेव तं दृष्टुम् अनुमतिः जाता। पूर्वं तस्य मातुः  कृते अनुमत्यर्थम् अभ्यर्थितमासीत्। परन्तु अनुमतिः निरस्ता।
गते मार्च् मासे पाक् प्रविश्याभूतात् बलूचिस्तानात् गृहीतः आसीत् जादवः। सैन्यसेवनात् विरामानन्तरम् इरानस्थे चबहर् नैकाश्रयपत्तने वस्तुयातायातव्यापारे निरतः आसीत् ४६ वयस्कः जातवः।"
https://navavani.org.in/wp/archives/2907,वरिष्ठनागरिकाणां कृते रिसर्वबैंक्।,मुम्बै – भारतीयरिसर्वबैंकेन सर्वाण्यपि बैंकानि निर्दिष्टानि यत् तानि सप्ततिवर्षतो∫धिकेभ्यः वरिष्ठनागरिकेभ्यः द्वारेषु बैंकसौविध्यम् उपपादयेयुः। वर्षे∫स्मिन् डिसम्बर्ममासस्य एकत्रिंंशत् दिनपर्यन्तं तेषां निर्देेेशानाां प्रवर्तनार्थ्ंं बैंंकाानि निर्दिष्ट्टानिि।
https://navavani.org.in/wp/archives/2897,जिषायाः पिता मृतावस्थायाम्।,"पेरुम्पावूर् देशे अतिक्रूरेण पीडनेन निहतायाः जिषा नामिकायाः पिता पाप्पू निहतरूपेण दृष्टः। अामयपीडया बहुकालं स चिकित्सायामासीत्। रक्षिदलेन अन्वेषणमारब्धम्। अधिकसूचनाः न लब्धाः।
गतवर्षे एप्रिल् २८ दिनाङ्के पेरुम्पावूर् कुरुप्पं पटि देशे असुरक्षिते गृहे आसीत् जिषायाः हत्या।"
https://navavani.org.in/wp/archives/2887,सोलार् आयोगस्य आवेदनं विधानसभायां प्रास्तौत्।,अनन्तपुरी- सोलार् विषये व्यावहारिकायोगस्य अन्वेषणावेदनं मुख्यमन्त्री श्री पिणरायि विजयः सभायां प्रास्तौत्। अद्य प्रातः नववादने प्रारब्दे सभायाः विशेषाधिवेशने प्रथमं नूतनसदस्यः के.एन्.ए. खादर् वर्यः शपथमग्रहीत्।तदनन्तरमेव आवेदनस्य प्रस्तुतीकरणमभवत्। सेलार् वञ्चनाकाण्डे अन्वेषणाय नियुक्तः न्यायाधीशः शिवराजः १०७३ पुटयुक्तम् आवेदनं पूर्वमेव समर्पितवानासीत्। आवेदनस्य प्रस्तुतीकरणानन्तरं सभायां महान् कोलाहलः सञ्जातः
https://navavani.org.in/wp/archives/2878,हैदराबाद् महानगरे भिक्षाटनं निरुद्धम्।,"हैदराबाद् – हैदराबाद् नगरे अधिकारिभिः भिक्षाटनं निरुद्धम्। इतःपरं भिक्षामटन्तः दणडार्हाः भविष्यन्ति इति महानगरारक्षिदलमुख्यः सूचनामदात्। गतागतसम्मर्देषु पदातिषु च मध्ये भिक्षाटनं कुर्वन्तः सामान्यजनानां क्लेशाय कल्पन्ते इत्यावेदनानुसारमेव एष निर्णयः। केषाञ्चन सङ्घटनानां सर्वेक्षणानुसारं अस्मिन् महानगरे १४००० भिक्षाटकाः सन्ति, तेषु १५०० परिमिताः बालकाश्च भवन्ति।"
https://navavani.org.in/wp/archives/2847,विमुद्रीकरणनिर्णयस्य अद्य वार्षिकम्।,नवदिल्ली – प्रशासनस्य विमुद्रीकरणनिर्णयस्य अद्य वर्षपूर्तिः वर्तते। गतवर्षे नवम्बर् मासस्य अष्टमे दिवसे पञ्चशतैकसहस्ररूप्यकाणां पुरातनधनपत्राणां प्रत्यावर्तननिर्णयः स्वीकृतः आसीत्। वित्तमन्त्री अरुण् जेट्ली गतदिने वार्ताहरान् संबोधयन् अवोचत् यत् विमुद्रीकरणस्य क्रियान्वितेः अनन्तरं दृश्ये पारदृश्या स्वच्छतरा सत्यनिष्ठा च वित्तीयव्यवस्था समक्षमायाता।
https://navavani.org.in/wp/archives/2834,एष्यन् मुष्टियुद्धस्पर्धायां मेरी कोम् अन्तिमचरणं प्राप्ता।,भारतस्य क्रीडकप्रतिभा मेरी कों वर्या एष्या मुष्टिप्रहरयुद्धस्पर्धायाः अन्तिमचरणं प्रविष्टा। जापानस्य टाबस् कोमुरा महाभागं विजित्यैव एषा प्राप्तिः। पूर्वं पञ्चवारं विश्वविजेता भवति मेरी कोम्। अधुना एष्या वैभवस्पर्धायाः अन्तिमे चरणे सा स्पर्धिता। अस्यां स्पर्धायां अस्याः पञ्चमा अन्तिमचरणस्पर्धा भवतीयम्। अत्र विजेष्यति चेत् एष्या स्पर्धायाम् अस्याः प्रथमं सुवर्णपतकं भविष्यति।
https://navavani.org.in/wp/archives/2829,"गेयिल् विरुद्धसमरः, अद्य निर्णयो भविष्यति।",कोषिक्कोट् – गेयिल् विरुद्धसमरस्य विरामार्थं राज्यसर्वकारस्य परिश्रमः विजयपथं प्राप्नोति। ह्यस्तने आयोजिते सार्वदलीयाधिवेशने आशङ्काः सामान्यतः परिहृताः आसीत्। गेयिल् परियोजनां प्रति जनमनसि सञ्जातः मिथ्याबोधः नूनम् अवसीयते इति उद्योगमन्त्री ए.सी. मोय्तीन् वर्यः प्रत्याशां प्राकटयत्। गृहं नष्टवतां पुनरधिवासः निश्चितः भवतीति सार्वदलीयाधिवेशनानन्तरं मन्त्रिवर्यः सूचितवान्। जनानाम् आशङ्कापरिबारार्थं ग्रामतलेषु सेवासङ्घः (हेल्प् डेस्क्) आयोजयिष्यते। सुरक्षां दृढयितुं सर्वाणि कार्याणि स्वीकरिष्यतीत्यपि स न्यगादीत्।
https://navavani.org.in/wp/archives/2822,विद्यालयसौधात् पतित्वा छात्रा आहता।,कोट्टयम् – विद्यालयसौधात् पतित्वा एका छात्रा आहता। कटुत्तुरूत्तिदेशस्थे सेय्न्ट् मैक्किल्स् विद्यालये दशमकक्ष्यायां पठन्ती छात्रा एव पतिता। छात्रां समीपस्थं वैयक्तिकचिकित्सालयं प्रावेशयत्। गतदिवसे कोल्लं ट्रिनिट्टी लैस्यं विद्यालये समाना घटना सञ्जाता परं तत्र पतिता बालिका मृता आसीत्। अध्यापिकाभिः कृता मानसिकपीडा एव तत्र आत्महत्यायाः कारणमिति रक्षिदलं निरणयत्।
https://navavani.org.in/wp/archives/2785,"हेलि कोप्टर् दुर्धटना, सौदी राजकुमारः मृतः।","रियाद् – यमन् सीमनि सञ्जातायां व्योमयानदुर्घटनायां सौदी राजकुमारः मन्सूर् बिन् मुक्रिन् कालकबलीभूतः। असिर् प्रविश्यायाम् उपपाज्यपालः अस्त्ययम्। नगरपालः, उपसचिवः, प्रबन्धकश्च तस्य सहयात्रिकः आसीत्। तेषामवस्थां प्रति सूचना न लब्धा, सर्वे मृताः इति अनौद्योगिकी सूचना। दुर्घटनाकारणमपि अज्ञातमेव। अबहा प्रदेशात् ६० कि.मी. मिते दूरे समुद्रतीरे आसीत् दुर्घटना। आभ्यन्तरयुद्धेन नष्टप्रायस्य यमन् देशस्य दक्षिणसीमां संदृश्यमानः आसीदयम्। तदानीम् अपघातः समभवत्।"
https://navavani.org.in/wp/archives/2777,निर्भय् प्रक्षेपास्त्रं पुनः परीक्षणाय सज्जं भवति।,"नवदेहली – भारतस्य देशीय भौमोपरितलप्रक्षेपास्त्रं निर्भय् नामकं पुनरपि परीक्षणाय सज्जं भवति। भाविनि सप्ताहे अस्य पञ्चमं परीक्षणं भविता। डिफन्स् इन्स्टिट्यूट् आफ् फिसियोळजी आन्ट् अलैड् सयन्स् संस्थया आयोजिते आन्ताराष्ट्राधिवेशने डि.आर्.डि. ओ. मुख्यः क्रिस्टफर् महाशयः एव वार्तामिमां सूचितवान्। २०१६ डिसेम्बर् मासे ओडीषा तीरे कृतं परीक्षणं विफलमासीत्। विक्षेपणात् परम् एकादशे निमेषे प्रक्षेपास्त्रस्य नियन्त्रणं विनष्टं जातम्।
७५० तः १००० कि.मी. पर्यन्तं दूरपरिधिभूतं निर्भय् प्रक्षेपास्त्रं स्थलात् युद्धविमानात् युद्धपोतात् अन्तर्वाहिन्याश्च विक्षेप्तुं शक्यम्। रोक्कट् सदृशं लम्बरूपेण उत्तीर्य विमानसदृशं तिरश्चीनं डयतुमपि इदं प्रभवति।"
https://navavani.org.in/wp/archives/2752,राष्ट्रीयविचारसत्रं तृप्पूणित्तुरा संस्कृतकलाशालायाम्।,"तृप्पूणित्तुरा – नवम्बर् ६तः १ पर्यन्तं तृप्पूणित्तुरा संस्कृतकलाशालायां राष्ट्रीयविचारसत्रम् आयोज्यते। ब्रह्मसूत्रभाष्यं भामितीं चाधारीकृत्यैव विचारसभा प्रचाल्यते। विचारसभायां प्रसिद्धः वेदान्तपण्डितः मणिद्रविडशास्त्री, श्रीपादसुब्रमण्यं, महाबलेश्वरभट्टः, इत्येते महाशयाः प्रबन्धान् प्रस्तुवन्ति।"
https://navavani.org.in/wp/archives/2738,मादकांशयुक्तानाम् औषधानां नियन्त्रणम्।,"अनन्तपुरम् – उन्मादकांशयुक्तान् औषधान् औषधशालायां विक्रेतुं सर्वकारः नियन्त्रणमायोजयति। एतादृशमौषधम् इतः परं विक्रेतुं क्रेतुं च चिकित्सकस्य निर्देशयुक्तं कागदपत्रम् आवश्यकम्। औषधविक्रेता एतत् स्वीकृत्य स्वशालायां पञ्चीकुर्यात्। औषधशालासु निरीक्षणं शक्तं कर्तुं स्वास्थ्यविभागः निरणयत्।
मादकावस्थाप्राप्तये एतादृषमौषधं बहवः उपयुञ्जति। एषा रीतिः स्वास्थ्याय हानिकरा भवति। अतः एव सर्वकारेण  नियन्त्रणमायोजितम्।"
https://navavani.org.in/wp/archives/2739,अद्य गुरुनानाक् जयन्ती।,अद्य अशेषे∫पि देशे गुरुनानाक जयन्ती समायोज्यते। सिख-धर्मावलम्बिनां कृते दिवसो∫यं पवित्रतमदिवसेन आमान्यते। सिख-धर्मस्थापकस्य गुरुनानाकदेवस्य शिक्षां स्मारयितुं दिवसो∫यं परिपाल्यते। सर्वेषां सिख-धर्मावलम्बिनां कृते नववाण्याः शुभाशयाः।
https://navavani.org.in/wp/archives/2727,चेन्नै नगरे अतिवृष्टिः अनुवर्तते‍‍‍।,चेन्नै – चेन्नै नगरे अतिवृष्टिः अद्यापि अनुवर्तते। विद्याभ्याससंस्थानां विरामः घोषितः।अतिवृष्ट्या समुद्रतीरजनपदाः जलोपप्लवेन दुरितमयाः अभवन्। भाविनि २४ होराभ्यन्तरे अतिवृष्टिः अनुवर्तिष्यते इति सूचना अस्ति।
https://navavani.org.in/wp/archives/2664,"स्त्रीसुरक्षा विषये गोवा प्रथमस्थाने, केरलस्य द्वितीयं स्थानम्।",नवदिल्ली- भारते स्त्रीसुरक्षापट्टिकायां केरलं द्वितीयस्थाने। शिक्षा स्वास्थ्यं आक्रमणात् सुरक्षा इत्येतान् घटकान् परीक्ष्य सज्जीकृता भवति पट्टिकेयम्। प्रथमल्थाने गोवा राज्यं भवति।  २०११ आरभ्य जनगणतिप्रभृतिभ्यः दत्ताभ्यः अंशान् स्वीकृत्य पट्टिका निर्मिता।
https://navavani.org.in/wp/archives/2692,अपघाते पतितानां कृते ४८ होरापर्यन्तं निःशुल्का चिकित्सा।,"तिरुवनन्तपुरम् – रथ्यायाम् अपघाते पतित्वा चिकित्सालयं प्रवेशितानां कृते ४८ होरा पर्यन्तं निश्शुल्कां चिकित्सां प्रदातुं केरलसर्वकारः निरणयत्। एतदर्थं ट्रोमा केयर् नामिका परियोजना आविष्करणीया इति मुख्यमन्त्रिणः पिणरायि विजयस्य आध्यक्ष्ये सम्पन्ने उन्नतसमितेः अधिवेशने निर्णयो जातः।
चिकित्सालये प्रविष्टे सति ४८ होरावधि रोगिणः बन्धुभ्यो वा धनस्वीकारं विनैव चिकित्सा प्रदानार्थं निर्देशमेव परिगणयति। ४८ होराभ्यन्तरे क्रियमाणायाः अत्यासन्नचिकित्सायाः व्ययः सर्वकारेण दीयते। एषा धनराशिः अभिरक्षानिगमात् सर्वकारेण स्वीक्रियते च।"
https://navavani.org.in/wp/archives/2683,उदयभानोः पश्चात् प्रमुखाः निगृहीष्यन्ते।,एरणाकुलम् – भूविक्रयानुयोजकस्य राजीवस्य हत्याकाण्डे अभिभाषकः उदयभानुः तादृशाः प्रमुखाश्च गृहीताः। तदनु केचन प्रगल्भाः विषये∫स्मिन् प्रतिसन्धिमेष्यति इति सूचना। राजीवस्य हत्यायाः पृष्ठभूमौ भूविक्रयानुबन्धाः अत्याचाराः एवेति स्पष्टमभवत्। तान् सर्वान् गृहीतुं अत्याचारिणः नियमपरिधौ नेतुं च सुसन्नद्धं भवति रक्षिदलम्।
https://navavani.org.in/wp/archives/2636,एषुत्तच्छन् पुरस्कारः कवये सच्चिदानन्दाय।,अस्य वर्षस्य एषुत्तच्छन् पुरस्काराय  प्रशस्तः कविः सच्चिदानन्दः अर्हो/भवत्। पञ्चलक्षं रूप्यकाणि प्रशस्तिपत्रं च पुरस्कारः। कैरलीसाहित्याय समग्रं योगदानमभिलक्ष्य केरलसर्वकारैः आयोजितः परमोन्नतः पुरस्कारः भवत्ययम्। गते वर्षे सी. राधाकृष्णः आसीत् पुरस्कारविजेता। केरलराज्यस्य जन्मदिने एव पुरस्कारः घोषितः।
https://navavani.org.in/wp/archives/2624,अद्य केरलानां जन्मदिनम्।,अद्य केरलराज्यस्य औद्योगिकं जन्मदिनमाचरन्ति कैरलीयाः। १९५६ तमे वर्षे नवम्बर् मासस्य प्रथमे दिने भवति केरलराज्यस्य रूपवत्करणम्। अनया मलयाळभाषया व्यवहारं कृतवतां जनानां समूहः केरलमिति नाम्ना प्रत्येकं राज्यम् अलभत।  दिने∫स्मिन् मालिन्यमुक्तकेरलमित्यादयः नैकाः पद्धतयः केरलसर्वकारेण प्रारम्भ्यन्ते। सन्दर्भे∫स्मिन् सर्वेषां केरलीयानां कृते नववाण्याः शुभाशंसाः।
https://navavani.org.in/wp/archives/2609,संस्कृताध्यापकपरिषदः राज्यस्तरीयं सम्मेलनम्।,"कासरगोड् – केरलीय संस्कृताध्यापकपरिषदः राज्यस्तरीयं सम्मेलनम् आगामीवर्षस्य फेब्रुवरि मासे २२-२४ दिनांकेषु  कासरगोड् जिल्लायां प्रचलिष्यति। एतत्सम्मेलनम् अभिलक्ष्य स्वागतसंघस्य रूपवत्करणमत्र सम्पन्नम्।  योगे∫स्मिन् रषीद् पूरणम् अध्यक्षभाषणमकरोत्। ऐ.वि. भट्ट् योगस्य उद्घाटकः आसीत्। के सुनिलकुमार्, के.के.गिरीषकुमार्, निलमन शंकरः, हरिकृष्णः, के.टि. मधु, के. कृष्णप्रसाद्, के गणेषकुमार्, इ.ए. अरुणकुमार् च भाषणं कृतवन्तः।"
https://navavani.org.in/wp/archives/2603,इन्दिरागान्धिनः स्मरणदिनम्।,नवदिल्ली – राष्ट्रमद्य प्राक्तनप्रधानमन्त्रिणः इन्दिरागान्धी महाभागायाः त्रयस्त्रिंशत्तमां स्मरणापुण्यतिथिम् उपलक्ष्य तस्यै श्रद्धाञ्जलिं समर्पयति। नवदिल्ल्यां तस्याः समाधिस्थले शक्तिस्थले नेतृभिः गण्यमानजनैश्च श्रद्धाञ्जलिः समर्पयिष्यते। अवसरे∫स्मिन् नैके कार्यक्रमाः समायोज्यन्ते।
https://navavani.org.in/wp/archives/2594,"सेतुः भित्वा एका मृता, बहवः आहताः।","कोल्लम्- कोल्लं जनपदे चवरा देशे अयोनिर्मितः पुरातनः सेतुः भित्वा जले पतितः। अस्यां दुर्घटनायां एका मृता, विंशतिपरिमिताः आहताः सन्तः कोल्लं जनपदचिकित्सालयं प्रवेशिताः। चवरा देशीया श्यामला देवी एव मृता। प्रातः ११ वादने आसीत् दुर्घटना। के.एं.एं.एल्. संस्थायाः कर्मकराः एव अपघाते पतिताः। तद्देशीयस्य राष्ट्रिय जलमार्गस्य तिरश्चीनतया  बहोः कालात् पूर्वं निर्मितः आसीत् अयोमयः सेतुः।"
https://navavani.org.in/wp/archives/2559,गायिका एस्. जानकी सङ्गीतवेदिकाम् आपृच्छत्।,संगीतवेदिकां त्यक्तुं गायिका एस्. जानकीवर्या निरणयत्। ह्यस्तने मैसूरुनगरे आयोजिते सामान्याधिवेशने आराधकवृन्दम् अश्रुणा सम्पूर्य आतृप्ति गायन्ती सा वेदिकाम् अत्यजत्। अन्तरालरहितं होराचतुष्टयम् आराधकेभ्यो शुद्धं सङ्गीतं ददती इतःपरं चलचित्रे संगीतनिशायां च न आलपिष्यति। तस्याः वयसः आधिक्यं शुद्धस्वरं बाधते इति शङ्कया एव सा गीतकार्यक्रमान् त्यक्तुं निश्चिकाय। मैरूरु नगरे मानसगंगोत्री मध्ये आसीत् अन्तिमा वेदिका। मलयालं तेलुगु तमिल् कन्नटभाषासु बहूनि गानानि सा तत्र आलपितवती।
https://navavani.org.in/wp/archives/2556,हादियायाः मोचनार्थं तुरन्तप्रवर्तनम् अनिवार्यम् – सच्चिदानन्दः।,"नवदेहली – हादियां बन्धनात् मोक्तुं शारीरिकतया मानसिकतया च तां सुरक्षितां कर्तुम् अधिकारान् संरक्षितुं च सर्वकारसंस्थाः स्त्री-मानवाधिकारसंघटनाश्च शीघ्रं प्रयतेरन्  इति कविः सच्चिदानन्दः प्रावोचत्। हादियाव्यवहारस्य धर्मसम्बन्धः नास्ति। न्यायालयाः पितरौ स्वयंप्रख्यापितसंरक्षकाश्च सम्भूय कस्याश्चन वनितायाः मौलिकाधिकारान् घ्नन्ति। तादृशी समस्या एषा इति दि वयर् जालपुटमाध्यमे लिखिते लेखे स ऊचिवान्।
व्यवहारे उच्चन्यायालयस्य निर्णयः पक्षपातपरः इस्लां विरुद्धतारूपश्च। हादियायाः विचारादीन् न्यायालयः न पर्यगणयत्। स्त्रियः अपि स्वकीया इच्छा अस्तीति कार्यं निरासयत्। केरलेषु मिश्रविवाहाः वर्धन्ते। स्त्रीशिक्षायां वृत्तौ च सम्भूतम् औन्नत्यमेवास्य कारणम्। एतत् समाजस्य प्रगतेः सूचनारूपेण द्रष्टव्यमित्यपि स अवादीत्।"
https://navavani.org.in/wp/archives/2539,न्यायालयेषु जनानां विश्वासः नष्टो मा भूत् – राष्ट्रपतिः।,"नीतिव्यवस्थायां जनानाम् उन्नतः विश्वासः अस्ति। स विश्वासः परिरक्षणीयः इति राष्ट्रपतिः रामनाथ कोविन्दः अभिभाषकान् उदबोधयत्। एरणाकुलं जनपदे केरलीयोच्चन्यायालयस्य वज्रजयन्तीसमरोहस्य समापनाधिवेशनम् उद्घाटयन् भाषमाणः आसीत् राष्ट्रपतिः।
सामान्यजनानां केवलं नीतिलाभेन किमपि प्रयोजनं नास्ति। जनाः न्यायालयस्य आदेशः मातृभाषायां लभेरन् इति च सः चोदितवान्।"
https://navavani.org.in/wp/archives/2530,"केरलं राज्यान्तराणाम् आदर्शभूतं राज्यं, सर्वेषु रङ्गेषु पुरोवर्ति-राष्ट्रपतिः।","तिरुवनन्तपुरम्- केरलदेशं पुनरपि प्रकीर्तयन् राष्ट्रपतिः रामनाथ कोविन्दः। आरोग्य-शिक्षा-पर्यटनादिषु रङ्गेषु केरलम् अग्रे सरति। अतिथिसत्कारे अपि केरलं समस्तमपि विश्वम् अतिशेते इति राष्ट्रपतिना निगदितम्।
केरलं भारतस्य अङ्कीय-शक्तिदुर्गः भवति। टेक्नोसिट्टी राष्ट्रस्य अभिमानमेव इति च सः अवदत्। पल्लिप्पुरं टेक्नोसिट्टी पद्धतेः प्रथममन्दिराय शिलान्यासं कुर्वन् भाषमाणः आसीत् राष्ट्रपतिः।
टेक्नोसिट्टी समुच्चये प्रथमं ऐ.टी.मन्दिरं २०१९ तमे वर्षे पूर्तीकरिष्यति इति अस्मिन् समारोहे भाषमाणः मुख्यमन्त्री पिणरायि विजयः अवदत्।
द्विदिवसीयसन्दर्शनार्थमेव राष्ट्रपतिः अद्य केरलं प्राप्तवान्। व्योमसेनायाः विशेषविमाने केरलराजधानीं प्राप्तं राष्ट्रपतिं मुख्यमन्त्री पिणरायि विजयः, राज्यपालः ज. पी. सदाशिवं,  कटन्नप्पल्लि रामचन्द्रः,  मात्यू.टी.तोमस् इति द्वौ मन्त्रिणौ  मुख्यसचिवः, रक्षिदलनेता च सम्भूय प्रत्युज्जगमुः।"
https://navavani.org.in/wp/archives/2524,मुद्रानिरोधः- सज्जीकरणाय समयः देयः आसीत्।-अरुन्धती भट्टाचार्या।,"नवदेहली- मुद्रानिरेधार्थं भारते सज्जीकरणम् आवश्यकमासीत्। तदर्थं समयो/पि देयः आसीदिति भारतीय राज्य वित्तकोशस्य (SBI)भूतपूर्वा मेधावी श्रीमती आरुन्धती भट्टाचार्या अवदत्। आवश्यकः समयः अदास्यत् चेत् प्रवर्तनानि  सफलानि अभविष्यत्। मुद्रां कस्माच्चिद्देशात् इतरत्र नेतुं एस्.बी.एे. संस्थायाः पृथक् नियमाः सन्ति। अकस्मात् मुद्रानिरोधघोषणा वित्तकोशान् प्रतिसन्धिमनयत् इति च सा सूचितवती। मुद्रानिरोधानन्तरं ए.टी.एं. मध्ये नूतनीं मुद्राम् अलभमानाः सामान्यजनाः वित्तकोशान् विरुध्य रूक्षं विमर्शनमपि अकुर्वन्।
गते वर्षे नवम्बर् ८ दिनाङ्के ५००, १००० मूल्यरूप्यकाणां मुद्रां निरोद्धुं प्रधानमन्त्री निर्णयमकरोत्।"
https://navavani.org.in/wp/archives/2506,पुनत्तिल् कुञ्ञब्दुल्ला वर्यः दिवंगतः।,कोषिक्कोट् – विख्यातः कैरलीसाहित्यकारः पुनत्तिल् कुञ्ञब्दुल्ला महाशयःपञ्चत्वमगात्। भिषग्वरः आसीदयं कैरलीसाहित्ये स्वकीयया शैल्या पृथक् पन्थानमुदघाटयत्। बहवः लघुकथाः आख्यायिकाश्च अनेन विरचिताः। वार्धक्ये स्वगृहे विश्रान्तः आसीत्। कोषिक्कोट् नगरस्थे एकस्मिन् वैयक्तिकचिकित्सालये आसीत् अस्य अन्त्यम्।
https://navavani.org.in/wp/archives/2486,जातीयस्पर्धासंवर्धकेषु विषयेषु तीव्रा कर्मचेष्टा आवश्यकी-मुख्यमन्त्री।,तिरुवनन्तपुरम्- जातीयस्पर्धासंवर्धकेषु विषयेषु त्वरिता कर्मचेष्टा स्वीकर्तव्या इति केरलमुख्यमन्त्री श्री पिणरायि विजयः उक्तवान्। नवमाध्यमेषु एतादृशव्यवहारः वर्धयन्नस्ति। जिल्लासंविधानपरिषदः रक्षिदलं च एकीभूय एतादृशप्रवर्तनेषु निरतान् प्रतिनिवर्तयितुं प्रयतेरन् इत्यपि स अवादीत्।
https://navavani.org.in/wp/archives/2478,विश्वचषक-पादकन्दुकक्रीडायाः अन्तिमस्पर्धा।,ऊनसप्तदशवर्षीय-विश्वचषक-पादकन्दुकस्पर्धा-शृङ्कलायां ह्यः कोलक्कत्तानगरे सञ्जाते द्वन्दे एकं विरुद्ध्य अङ्कत्रयेण ब्रसीलं पराजयित्वा इङ्गलण्डेन निर्णायकान्तिमस्पर्धायां प्रवेशो लब्धः। अपरतः नवीमुम्बय्यां समायोजितायां स्पर्धायां स्पैन-दलेन माली-वृन्दम् अकम् अङ्कम् विरुध्य अङ्कत्रयेण पराजितम्।
https://navavani.org.in/wp/archives/2475,एस्.एस्. एल्.सी. परीक्षायां परिष्कारः- समयसारिणी प्रख्यापिता।,एस्.एस्.एल्.सी. परीक्षा अस्मात् वर्षादारभ्य परिष्कृतरूपेण प्रचलिष्यति। परीक्षादिनाङ्काः प्रख्यापिता। २०१८ मार्च ७तः २६पर्यन्तं परीक्षा भविष्यति। मातृका परीक्षा फेब्रूवरी १२ तः २१ पर्यन्तं भविष्यति।परीक्षाप्रश्नसञ्चयेषु छात्रैः निर्मिताः प्रश्नाःअपि उन्नीयन्ते। छात्राः चोद्यान् निर्मीय शिक्षकान् समर्पयन्ति। शिक्षकाः तेषां प्रश्नानां साङ्गत्यं परीक्ष्य संशोध्य च प्रश्नसञ्चयेषु जालपुटद्वारा उन्नेष्यन्ति। तानि चोद्यानि तत्तच्छात्राणां नाम्नि प्रश्नसञ्चयेषु उपलभ्यन्ते।
https://navavani.org.in/wp/archives/2464,ऐ.वी. शशी मृतिमुपगतः,चेन्नै – विख्यातः कैरलीचलचित्रनिदेशकः ऐ.वी. शशी महाभागः दिवंगतः। आमयपीडया आतुरालयं नीयमानः आसीत्। मध्येमार्गं कालकबलितो/भूत्। चेन्नैपुर्याम् अद्य प्रातः ११ वादने आसीत् देहवियोगः। प्रसिद्धा अभिनेत्री सीमा अस्ति तस्य पत्नी। १९७५ तः आरभ्य कैरलीचलच्चित्रमण्डले जाज्वल्यमानं नक्षत्रप्रकाण्डं भवत्ययम्। इतः पर्यन्तं १५० अधिकं चलचित्राणां निदेशनम् अनेन कृतम्। बहवः पुरस्काराः अपि स्वायत्तीकृतः। तस्य वियोगे मुख्यमन्त्री पिणरायि विजयः अन्वशोचयत्। चलच्चित्रमण्डले बहवः तस्मै श्रद्धाञ्जलिमर्पयन्तः सन्ति।
https://navavani.org.in/wp/archives/2455,"गुरुवायुपुरमन्दिरे अहिन्दूनां प्रवेशः, सर्वकारेण पुरो गन्तव्यम् – तन्त्री।","गुरुपवनपुरमन्दिरे हैन्दवेतराणां प्रवेशसम्बन्धिनि विषये सर्वकारस्य पादन्यासः आवश्यकः इति मन्दिरस्य तन्त्री चेन्नास् दिनेशन् नम्पूतिरिवर्यः। अस्मिन् विषये तन्त्री-पण्डितसमाजैः सह सम्मन्त्र्य कार्याणि कुर्यात् इति स न्यवेदयत्।
आचाराणां कालानुसृतं परिवर्तनम् आवश्यकम्। एतादृक्षु विषयेषु सर्वकाराणां निर्णयः परमप्रधाऩः इति स अवोचत्। सर्वकारस्य निर्णयेन सहकर्तुं सन्नद्ध इत्यपि सो/सूचयत्।"
https://navavani.org.in/wp/archives/2451,कौमारकेरळानाम् आवेगस्य अद्य परिसमाप्तिः,"क्रीडाप्रेमिषु उत्साहं पूरयन् एकषष्ठितमः विद्यालयीयक्रीडासमारोहः पालानगरस्थे नूतने सांस्लेषिकरेखामार्गे अद्य समाप्तिमेष्यति। सायं ४.३० वादने क्रीडाङ्कणे सम्पद्यमानं समापनसमापोहं विपक्षिदलनेता रमेश् चेन्नित्तला वर्यःउद्घाटयिष्यति। पाला सदस्यस्य श्रीमतः के.एं. माणी वर्यस्य आध्यक्ष्ये शिक्षामन्त्री प्रोफ. रवीन्द्रनाथः चषकपुरस्कादीन् वितरिष्यति।
क्रीडामेलायां २०५ अङ्कैः एरणाकुलं जिल्ला अग्रे सरति।१७५ विभागाः इतःपर्यन्तं समाप्ताः। २२ विभागाः अवशिष्टाः। द्वितीयस्थाने १३४ अङ्कैः पालक्काट्, तृतीयस्थाने ८६अङ्कैः काषिक्कोट् च एरणाकुलम् अनुगछतः।"
https://navavani.org.in/wp/archives/2439,एष्या चषक होक्की स्पर्धा-विजयकिरीटः भारताय।,एष्याभूखण्डस्य होक्कीस्पर्धाविजयिनः स्थानं भारतेन स्वायत्तीकृतम्। मलेष्यया सह क्रीडने एकं विरुद्ध्य लक्ष्यकन्दुकद्वयेन भारतं विजयकिरीटमधारयत्। भारतस्य सङ्घात् रमण्दीप् सिंहः ललित् उपाध्यायश्च लक्ष्यकन्दुके सम्पदितवन्तौ। एष्या चषकस्पर्धायां भारतं सप्तमवारं क्रीडान्तिमचरणं प्राप्नोति। तेषु तृतीयो/यं विजयः। अस्मिन् क्रीडासत्रे सर्वास्वपि स्पर्धासु भारतेन विजयः प्राप्तः आसीत्।
https://navavani.org.in/wp/archives/2434,सुषमा स्वराज् महाभागायाः बंग्लादेश् पर्यटनम्,"भारतस्य विदेशकार्यमन्त्री सुषमा स्वराज् वर्या बंग्लादेश् प्रधानमन्त्रिणा षेख् हसीनया सह मेलिष्यति। द्विदिवसीयसन्दर्शनार्थं बंग्लीदेशराष्ट्रं प्राप्ता सुषमा महाभागा जे.सी.सी. अधिवेशने/पि भागं भजिष्यति।
सुषमा महाभागायाः द्वितीयं बंग्लादेशपर्यटनं भवतीदम्। २०१४ तमे वर्षे सा तत्र प्रथमवारं सन्दर्शनं व्यधास्यत्। षेख् हसीनया सह मेलने उभयोः राष्ट्रयोः मिथः राष्ट्रतन्त्रकार्य़ाण्यपि चर्चाविषयः भविष्यति। गते एप्रिल् मासे षेख् हसीनायाः भारतपर्यटनं संवृत्तमासीत्।"
https://navavani.org.in/wp/archives/2404,उपराष्ट्रपतिः चिकित्सालयात् प्रतिनिवृत्तः,नवदिल्लीस्थे अखिलभारतीय वैद्यकशास्त्रसंस्थाने (AIIMS) ह्यः आकस्मिकचिकित्सार्थं प्रवेशितः उपराष्ट्रपतिः श्री वेङ्कय्य नायिडू अद्य चिकित्सालयात् प्रतिनिवृत्तः। वैद्याः तस्मै आन्जियोग्रां नामिकां शुश्रूषां  प्रायच्छन्। अपि च त्रिदिवसीयं विश्रमं तस्मै निरदिशन्। सन्दर्शकाः निरुद्धाः।
https://navavani.org.in/wp/archives/2394,"ब्राह्मणेतरान् अर्चकत्वेन नियोक्तुं निर्णय एव यथार्थः विप्लवः, कुम्मनम्।",तिरुवितांकूर् देवस्थानाधीनेषु मन्दिरेषु ब्राह्मणेतरान् अर्चकत्वेन नियोक्तुं सर्वकारस्य निर्णयः यथार्थतः विप्लव एवेति भा.ज.पा. दलस्य राज्याध्यक्षः कुम्मनं राजशेखरः अवादीत्। परवूर् जनपदे हिन्दू ऐक्यवेदी इति दलस्य नेतृत्वे कर्मणा ब्राह्मण्यं प्राप्तान् समादृत्य भाषमाण‌ः आसीत् सः। एदत् ऐतिहासिकं मुहूर्तं भवति सममेव अभिमानकरः असामान्यश्च अनुभवः। एतादृशः निमेषः जीवने अपूर्व एवेति स असूचयत्।
https://navavani.org.in/wp/archives/2387,आरक्षि-स्मृति-दिवसः।,अद्य अशेषे∫पि देशे आरक्षि-स्मृति-दिवसः आयोजयिष्यते। गृहमन्त्री राजनाथसिंहः आरक्षि-स्मारक-प्राङ्गणे वीरतां गतेभ्यो भटेभ्यः श्रद्धाञ्जलीन् समर्पयिष्यति। ध्यानास्पदं वर्तते यद् गतशताब्द्याः ऊनषष्टितमे वर्षे एतस्मिन्नेव दिनाङ्के चीन-संलग्न-सीम्नि देशरक्षायां लग्नाः दशरक्षिभटाः वीरतां गताः आसन्। तेषामेव स्मृतौ दिवसो∫यं परिपाल्यते।
https://navavani.org.in/wp/archives/2381,ताज् महल् शवकुटीर एवेति विवादः,"ताजमहल् अशुभसूचनां ददाति, अतः अस्य चित्राणि गृहे न परिपालयन्तु इति भा.ज.पा. दलस्य मन्त्री अनिल् विज् महाशयः।
पूर्वं भा.ज.पा. दलस्य नेता संगीत् सोमः,  विनय् कत्यार्, सुब्रह्मण्यस्वामी इति द्वौ भ.ज.पा. दलसदस्यौ च ताजमहलं प्रति विवादरूपोण प्रस्तावनामकुर्वन्। ताजमहल् मन्दिरं भारतीयसंस्कृतिं नानुसरति इति संगीत् सोमः, शिवमन्दिरस्य स्थान एव ताजमहल् तिष्ठति इति विनय् कत्यार्, जयपुरमहाराजात् स्वायत्तीकृते स्थले ताजमहल् स्थापितमिति सुब्रह्मण्यस्वामी च अवदन्।"
https://navavani.org.in/wp/archives/2367,पाकिस्तानीय बालकाय चिकित्सायै पारगमनानुमतिपत्रं दध्यात्।,विदेशमनत्री सुषमास्वराजः इस्लामाबादे भारतीयोच्चायुक्तं निर्दिष्टवती यत् पाकिस्तानीय बालकाय चिकित्सायै पारगमनानुमतिपत्रं दध्यात्। ट्वीट् सन्देशमाध्यमेन बालकस्य पितुः अब्दुल्लाहस्य प्रार्थनां स्वीकृत्य तया आदेशो∫यं प्रदत्तः।
https://navavani.org.in/wp/archives/2333,"अद्य दीपावलीपर्व, आराष्ट्रम् आघोषः।",दीपप्रोज्वलनं कुर्वन् वर्णसङ्कलितानि स्फोटकानि प्रकिरन् च आराष्ट्ं जनाः दीपावलीपर्व आचरन्ति। विज्ञानस्य एकतायाः साहोदर्यस्य च प्रतीकत्वेन दीपावली आघुष्यते।बहूनि ऐतिह्यानि दीपावलीविषये प्रचलन्ति। सर्वाण्यपि असत्यस्योपरि सत्यस्य विजयरूपं सन्देशं प्रददति। सर्वेभ्यो नववाणीसङ्घस्य दीपावल्याशंसाः।
https://navavani.org.in/wp/archives/2357,भीकरप्रवर्तनानि विरुद्ध्य टिबट् आत्मीयनेता दलै लामा।,"ईम्फाल् – भारतस्य पौराणिकं ज्ञानं विश्वशान्त्यै प्रभवति इति टिबट् देशस्य आत्मीयनेता दलैैलामा वर्यः उक्तवान्। मणिप्पूर् राजधान्याम् इम्फाले त्रिदिवसीय सन्दर्शनार्थम् आगतः आसीत् सः। भीकराणां धर्मः नास्ति। विश्वे इस्लां तीव्रवादः क्रिस्तीयतीव्रवादः च नास्ति। धर्मविश्वासः धर्मप्रचारणं च भिथः भिद्यते। कस्यचन धर्मः यः को/पि भवतु आतङ्कवादस्वीकारेण तस्य धर्मः अप्रसक्तः भवति। विश्वे एकैकस्यापि धर्मस्य पृथक् विश्वासः भवेत्, तेषां विश्वासानां संरक्षणं चानिवार्यम्। परन्तु एकस्मिन् विभागे अन्तर्भूताः इतरविभागान् धर्मपरिवर्तनार्थं प्रेरयन्ति चेत् तत्र धर्मो नास्तीत्यपि लामा वर्यः अवोचत्।
भारतं चीना च महत्तरे द्वे राष्ट्रे भवतः। सीमायां काश्चन समस्याः अपि सन्ति। परन्तु सा स्थितिः गुरुतरामवस्थां न प्राप्स्यति इत्येव विश्वास इति सः असूचयत्।
चरितानुसारं भारतं विभिन्नधर्मसंयुक्तं राष्ट्रं भवति। अहिंसा सिद्धान्तस्य वर्षसहस्रमितं पारम्पर्यम् अत्रास्ति। अत्रत्यं पौराणिकं ज्ञानं विश्वशान्त्यै प्रभवति नूनम्। तदर्थं सर्वेषां प्रवर्तनं भूयात् इति स प्रत्याशां प्राकटयत्।"
https://navavani.org.in/wp/archives/2350,"सर्वकारानुमतिः नास्ति, मार्पापा वर्यस्य भारतसन्दर्शने विलम्बः।","कोच्ची.- केन्द्रसर्वकाराणामनुमतिर्नास्तीति कारणेन फ्रान्सिस् मार्पापा वर्यस्य भारतसन्दर्शनम् अस्मिन् मासे न भविष्यति। ओक्टोबर् अन्तिमे वारे म्यान्मर् बङ्ग्लादेश् राष्ट्रयोः सन्दर्शनेन सह सः भारतं नागमिष्यति। दक्षिणपूर्वराष्ट्राणां सन्दर्शनवेलायां भारतसन्दर्शनार्थं मार्पापा इच्छां प्रकटयन्नासीत्।
भारतसन्दर्शनार्थं वत्तिक्कान् राष्ट्रं सन्नद्धं भवति। अनुमत्यर्थं वर्षद्वयेन परिश्रमं कुर्वदप्यस्ति।"
https://navavani.org.in/wp/archives/2344,देशीय आयुर्वेददिनाचरणं-कोल्लम्।,"कोल्लम्-देशीय आयुर्वेददिने कोल्लम् तृक्करुवा संस्कृतविद्यालये आयुर्वेदाचार्यं डा.ए.अनिल्कुमार् महोदये  आदरं   कृतम्।तस्यावसरे औषध सस्योद्याननिर्माणे आरम्भ कृतम्। अनन्तरम् आरोग्यं आयुर्वेदेन -इतिविषये  संगोष्ठीं  चालयति।
लेखा के."
https://navavani.org.in/wp/archives/2324,शबरिमला विकासपद्धतेः उद्घाटनम्।,"शबरिमला विकासपद्धतेः भागत्वेन द्वयोःपद्धत्योः शिलास्थापनं मुख्यमन्त्री पिणरायि विजयः अद्य निरवहत्। पर्यटकानां कृते पुण्यदर्शनम् इति समुच्चयः देवस्थानसमितेः नेतृत्वे निर्मीयमाना जलसम्भरणी च अनयोः पद्धत्योः अन्तर्भवतः। देवस्थानसमीपं प्रचलिते शिलास्थापनसमारोहे मन्त्रिणः श्रीमन्तः कटकंपल्ली सुरेन्द्रः, के. राजू, मात्यू.टि तोमस्, नियमसभासदस्यः राजू एब्रहां देवस्थानसमित्यध्यक्षः  प्रयार् गोपालकृष्णः च सन्निहिताः आसन्।"
https://navavani.org.in/wp/archives/2316,अद्य अखिललोकाायुर्वेददिवसः।,नवदिल्ली – प्रधानमन्त्री नरेन्द्रमोदी राष्ट्रीयायुर्वेद-दिवसावसरे नवदिल्ल्यां सरिताविहारे अखिलभारतीय-आयुर्वेदसंस्थानम् उद्घाटयिष्यति। अखिलभारतीय-आयुर्विज्ञान-संस्थानसदृशम् इदं तावत् प्रथमम् अखिल-भारतीय-आयुर्वेद-संस्थानं स्थापितमस्ति। आयुष् मन्त्रालयस्य अन्तर्गतं यत् स्थापितेन अनेन सर्वोच्चसंस्थानेन आयुर्विज्ञानस्य पारम्परिक-आधुनिक-ज्ञानयोर्मध्ये सहक्रियां विधास्यते।
https://navavani.org.in/wp/archives/2311,राजपथनिर्माणप्रवर्तनानि स्थगयितुम् उद्युक्तमानानां अधोगतिः।,तिरुवनन्तपुरम् –  राजपथनिर्माणप्रवर्तनानि स्थगयितुम् उद्युक्तमानानां समयाकराणाम् अनुमतिपत्रं निरासयिष्यते इति सार्वजनीननिर्मितिविभाग मन्त्री श्री. जी. सुधाकरः अवदत्। राजमार्गसंरक्षणनियमानुसारं सर्वान् कार्यविधीन् तान् विरुद्ध्य स्वीकरिष्यतीत्यपि स प्रावोचत्। शबरिमला दर्शनार्थं गतवताम् अय्यप्पभक्तानां कृते मार्गाणां पुनरुद्धारणप्रवृत्तीः समयबन्धितरूपेण स्वीकुर्यात्। तदनुसारं ३७ प्रधानमार्गाणां पुनरुद्धारणार्थं १४० कोटि रूप्यकाणि अनुददाति इति स उक्तवान्।
https://navavani.org.in/wp/archives/2302,फिफास्पर्धा अद्य नवदिल्ल्याम्।,"ऊनसप्तदशवर्षीय-विश्वचषक-पादकन्दुकस्पर्धायाम् अद्य नवदिल्ल्यां जवाहरनेह्रु-क्रीडाङ्कणे प्र-प्रागुपान्त्यचक्रीय-स्पर्धाद्वयं समायोजिष्यते। सायं पञ्चवादने कोलम्बियादलं जर्मनीवृन्दं सम्मुखीकरिष्यति, अपरतः रात्रौ अष्टवादने अमेरिका-पराग्वे दलयोर्मध्ये द्वन्द्वो भविष्यति।"
https://navavani.org.in/wp/archives/2280,वेंगरा निर्वाचने के.एन्.ए. खादरः।,"मलप्पुरम् – केरलराज्यस्य वेंगरा मण्डले संभूते उपनिर्वाचने मुस्लीमलीगस्य श्री के.एन्.ए खादरः विजयं प्राप्तः। अयं कम्यूनिस्टदलस्य पूर्वतननेता आसीत्। वेंगरायां श्री खादरेण मार्क्सवादिदलस्य बषीरस्योपरि 23311 मतदानमधिकम् सम्पादितम्। तथापि पूर्वस्मिन् निर्वाचने लीगस्य कुन्न्हालिक्कुट्टी 38000 भूरिपक्षं प्राप्तवानासीदिति विषयः यु.डि.एफ् सख्यस्य पराजयमिति कल्प्यते निरीक्षकैः। मार्क्सवादिदलेन 41917, तृतीयस्थाने एस्.डि.पि.ऐ 8648, केवलं 5728 मतदानमेव भाजपा दलेन च प्राप्तम्।"
https://navavani.org.in/wp/archives/2289,राज्ये ६००० औषधानि निरुद्धानि। स्वास्थ्याय हानिकराणि इत्यवगतानि।,"कोच्चि – दैनन्दिनरोगस्य प्रतिविधिरूपेण साधारणजनैः उपयुज्यमानानि ४४४औषधसंयुक्तानि केन्द्रीय स्वास्थ्यमन्त्रालयेन पुनरपि निरुद्धानि। तान्यन्तर्भूतानि ६००० पर्यन्तानि औषधानि इतःपरं निर्मातुंं विक्रेतुं वा न शक्यन्ते।
गतवर्षे मार्चमासे संभूतं निरोधनं विरुद्ध्य राष्ट्स्य विविधेषु उच्चन्यायालयेषु प्रवर्तनानाः व्यवहाराः सर्वोच्चन्यायालयेन स्थगिताः आसन्। तदनन्तरमेव औषधनियन्त्रकस्य जालपुटे शुक्रवासरे रात्रौ पुनरपि विज्ञापनं प्रसिद्धीकृतम्। पारसेट्टमोल्, कफीन्, अमोक्सलिन् प्रभृतिभिः सह विविधानि औषधसंयुक्तानि स्वास्थ्याय हानिकराणि इत्यतः तानि निरुद्धानि।"
https://navavani.org.in/wp/archives/2244,प्रभावर्मा महोदयाय पद्मप्रभापुरस्कारः।,कल्पट्टा- प्रसिद्धः कविः प्रभावर्मा पद्मप्रभापुरस्कारार्थं चितः। अस्मिन् वर्षे वल्लत्तोल् पुरस्कारेणापि अयमादृतः आसीत्। ७५००० रूप्यकाणि पद्मरागखचितं फलकं प्रशस्तिपत्रं च पुरस्कारे अन्तर्भवन्ति। राज्यसभा सदस्यस्य एं.पी. वीरेन्द्रकुमार् महाभागस्य पितुः स्वर्गीयस्य पद्मप्रभा वर्यस्य नामधेये आयोजितो भवत्ययं पुरस्कारः।
https://navavani.org.in/wp/archives/2176,विद्यालयेषु समरः निरुद्धः – उच्चन्यायालयः।,"कोच्ची- विद्या निलयेषु समरः सत्यग्रहश्च मा कुरुत इति केरलीयोच्चन्यायालयेन आदेशः दत्तः। एतादृशेषु प्रवर्तनेषु निरतान् छात्रान् कलाशालायाः बहिष्कर्तुं अधिकृतैः श्रद्धा कार्या।
पठनार्थमेव छात्राः विद्यालयं कलालयं च आगछन्ति, न तु राजनैतिकप्रवर्तनाय। पठनं समरश्च युगपद् न प्रवर्तते। राजनैतिकप्रवर्तनाय प्रामुख्यम् इछति चेत् पठनं समाप्य गन्तव्यम् इत्यपि प्राड्विवाकसङ्घः निरगात्। पोन्नानि जनपदस्थे एम्. इ. एस्. कलालये छात्रसमरमनुबन्ध्य समर्पिते आवेदने निर्णयान्तरादेशं वितरयता उच्चन्यायालयेन एषः विमर्शः कृतः। कलाशालायाः अन्तः परिसरे वा समरार्थम् आवारः मार्गरोधश्च न अनुवदनीयः। एतदर्थम् अवश्यं साहाय्यं भवितव्यम् इति न्यायालयः रक्षिदलं निरदिशत्।"
https://navavani.org.in/wp/archives/2197,केरलस्य धर्मनिरपेक्ष-संस्कृतपठनम् – विचारसभा।,"इरिङ्गालक्कुटा – श्री शङ्कराचार्यसंस्कृतसर्वकलाशालायाः साहाय्येन केरलस्य धर्मनिरपेक्ष-संस्कृतपठनमित्यस्मिन् विषये नटवरम्ब् उच्चतरविद्यालये विचारसभा सुसम्पन्ना। डो. एम्.वि. नटेशः कार्यक्रमस्यास्य उद्घाटनं विषयावतरणञ्चाकरोत्। सन्दर्भे∫स्मिन् संस्कृतस्य कृते योगदानं पुरस्कृत्य सि.वि. जोस्, अम्बिका, अरविन्दाक्षप्रभृतयः समादृताः। प्रधानाध्यापिका पि.एम् ऱोसी स्वागतभाषणं,  पि.टि.ए अध्यक्षः एम्.के मोहनः अध्यक्षभाषणं, सि.सि. सुरेष् बाबु कृतज्ञताभाषणं च अकुर्वन्।
दृश्यानि"
https://navavani.org.in/wp/archives/2157,मातृभूमी साहित्यपुरस्कारः प्रोफ. एं.के. सानुवर्याय,"कोषिक्कोट् – अस्य वर्षस्य मातृभूमी साहित्यपुरस्कारः प्रोफ. एं.के. सानुमहाशयाय घोषितः। प्रशस्तः साहित्यविमर्शकः, वाग्मी, जीवचरित्रकारश्च भवत्ययम्। कैरलीसाहितेः कृते अस्य समग्रं योगदानं परिगण्यैव पुरस्कारदानम्। लक्षद्वयरूप्यकाणि प्रशस्तिपत्रं एं.वी. देवेन रूपकल्पितं शिल्पं च पुरस्काररूपेण कल्पितानि। विष्णुनारायणन् नम्पूतिरिः, डो. एं लीलावती, सी. राधाकृष्णः इत्येते साहित्यनायकाः एनं पुरस्काराय चितवन्तः इति मातृभूमेः प्रबन्धनिदेशकः  राज्यसभा सदस्यश्च श्रीमान् एं.पी. वीरेन्द्रकुमारः अवदत्।"
https://navavani.org.in/wp/archives/2132,सोलार् वञ्चनाकाण्डः- नेतारः आगस्कारिणः,"तिरुवनन्तपुरम्- केरलेषु राजनैतिकक्षेत्रे विवादास्पदभूते सोलार् वञ्चनाकाण्डे व्यवहारपञ्जीकरणाय मन्त्रिसभा अधिवेशने निर्णयो जातः। भूतपूर्वः मुख्यमन्त्री श्री.उम्मन् चाण्टी तस्य द्वित्राः सहमन्त्रिणः तदानीन्तनः केन्द्रमन्त्री लोकसभा नियमसभासामाजिकेषु केचन च अस्मिन् विषये आगस्कारिणः भवन्ति। वञ्चनाकाण्डे/स्मिन् प्राड्विवाकीयान्वेषणं कृतवान् ज. शिवराजमहाभागः।तेषामधिगमं निर्देशं चानुसृत्यैव अयं निर्णयः। अत्याचारः, उत्कोचं, बलात्कारः, साक्षित्वविनाशनम्, अधिकारदुर्विनियोगः इत्यादीनी अत्र आगसां पट्टिकायां सन्ति। अत्याचार निरोधननियमः पातककर्मोपचारः(Criminal Proceedings)चानुसृत्यैव व्यवहारस्य पञ्जीकरणं भविष्यति।"
https://navavani.org.in/wp/archives/2142,राजनैतिकलक्ष्याय वंशीयवादाय च भाषा नोपयोक्तव्या – कोटियेरि.,"तिरुवनन्तपुरम्- राजैतिकलक्ष्याय वंशीयप्रचाराय च भाषायाः उपयोगः प्रतिरोद्धव्यः इति मार्क्स् वादी-साम्यवादीदलस्य केरलराज्याध्यक्षः श्रीमान् कोटियेरि बालकृष्णः अवदत्। अनन्तपुर्यां के.एस्.टी.ए, भवने संस्कृत सङ्घस्य द्विदिनशिल्पशालाम् उद्धाटनं कुर्वन् भाषमाण आसीत् सः।
भारतस्य भाषा केवलं संस्कृतमेव, संस्कृतिश्च हिन्दुसंस्कृतिरेव इति द्रढीकर्तुं बोधपूर्वः परिश्रमः केचन अनुवर्तन्ते। संस्कृतं देवभाषा,ब्रह्मज्ञानिनः ब्राह्मणस्यैव केवलं देवान् संवक्तुमवकाशः भवति इत्यपि ते प्रचारयन्ति। अधुना केरलीयमन्दिरेषु ब्राह्मणेतराः अर्चकत्वेन नियुक्ताः। इदं कार्यं प्रतिरोद्धुमपि प्रयत्नः एतादृशैरेव क्रियते।
भारतेन लोकाय दत्तं मुख्यम् अनुप्रदानं भवति संस्कृतम् तस्य सम्पदश्च। साहित्यरङ्गे शास्त्ररङ्गे च बहूनि अनुप्रदानानि संस्कृतं विश्वाय अदात्। आधुनिकाय संस्कृतभाषा तस्य सम्पदं च बोधयितुं संविधानानि आवश्यकानि। परन्तु जनानां मध्ये वंशीयविद्वेषं जनयितुम् उपाधिरूपेण संसंकृतस्योपयोगः न कर्तव्यः।
डो.के.जी.पौलोस् वर्यस्य आध्यक्ष्ये आयोजिते अधिवेशने केरलीय शैक्षिकमन्त्री प्रो. रवीन्द्रनाथः राज्यशैक्षिकानुसन्धानप्रशिक्षणपरिषदः निदेशकः डो. जे. प्रसादः अन्ये नेतारश्च भागभाजः आसन्।"
https://navavani.org.in/wp/archives/2122,अनुपं खेर् – पूणे चलचित्र निकायस्य अध्यक्षः।,"विख्यातः चलचित्रनटः अनुपं खेर् महाभागः पूणे चलचित्रनिकायस्य अध्यक्षत्वेन चितः। गजेन्द्र चौहानस्य विरामानन्तरं निकायस्यास्य अध्यक्षस्थाने अधुनैव नियुक्तिः जाता।
पञ्चशताधिकेषु चलचित्रेषु नायक-प्रतिनायक-विदूषकवेषेषु अभिनीय पद्मश्री पद्मभूषण् पुरस्काराभ्याम् अयं सम्मानितः भवति। केन्द्रीय चलचित्रनिरीक्षक समितेः तथा राष्ट्रिय नाटक निकायस्य़ च अध्यक्षश्च अयम् विख्यातः नाटकाभिनेता च भवति।"
https://navavani.org.in/wp/archives/2116,साम्पत्तिकमान्द्यमवरोद्धुं समितेः अवलोकनम् अद्य।,नवदिल्ली – प्रधानमन्त्रिणो आर्थिक-परामर्श-प्रदानार्थं सद्य संघटिता परिषद् अद्य नवदिल्ल्यां नीत्यायोगभवने इदंप्रथमतया सम्मिलति। भारतीय अर्थव्यवस्थायां साम्प्रतम् अवलोक्यमानं मान्द्यमवरोद्धुं प्रधानमन्त्रिणा श्री नरेन्द्रमोदिना आर्थिक-विषय-विशेषज्ञानां पञ्चसदस्यात्मिका काचन समितिः विगतमासान्ते संघटितासीत्।
https://navavani.org.in/wp/archives/2111,विद्यालयसुरक्षामधिकृत्य शीर्षन्यायालयः।,शीर्षन्यायालयेन सकलानि राज्यप्रशासनानि निर्द्दिष्टानि यत् तैः देशस्य प्रत्येकं विद्यालये विद्यार्थिनां सुरक्षार्थं केन्द्रेण प्रसारितानां दिङ्निर्देशानाम् अनुपालनं सुनिश्चेतव्यम्। सन्दर्भे∫स्मिन् ह्यो याचिकां शृण्वता मुख्यन्यायाधीशस्य न्यायमूर्त्तेः दीपकमिश्रस्य अध्यक्षतायुतेन न्यायखण्डपीठेन स्पष्टीकृतं यद् राज्यशासनैः विद्यालयीयसुरक्षाविषयकं प्रतिवेदनमपि प्रस्तोतव्यम्।
https://navavani.org.in/wp/archives/2095,दुरन्तमनुवर्तते-उत्तरप्रदेशे पुनरपि शिशुमरणम्।,गोरख्पुरम् – उत्तरप्रदेशे गोरख्पूर् बी.आर्.डी. चिकित्सालये पुनरपि शिशवः मरणमुपगताः।२४ होराभ्यन्तरे १६ शिशवः अधुना मृताः। एषु दश शिशवः नियोनेट्टल् तीव्रपरिचरणविभागे षट् शिशूनां तीव्रपरिचरणविभागे च चिकित्सायाम् आसन्।
https://navavani.org.in/wp/archives/2069,वयलार् पुरस्कारः टी.डी. रामकृष्णाय ।,"तिरुवनन्तपुरम्. अस्य वर्षस्य वयलार् पुरस्कारः नोवल्काराय श्रीमता टी.डी. रामकृष्णन् महाभागाय। तस्य सुगन्धी एन्न आण्टाळ् देवनायकी इति आख्यायिकाम् उपजीव्यैव पुरस्कारः प्रख्यापितः। इतः पूर्वमपि ग्रन्थमिममुपजीव्य रामकृष्णाय बहवः पुरस्काराः प्राप्ताः।
वयलार् महाशयस्य अनुस्मरणाय कल्पिते अस्य मासस्य २७ तमे दिने पुरस्कारं प्रदास्यति। श्रीलङ्का राष्ट्रस्य राजनैतिकीम् अवस्थां परिकल्प्य रचिता भवति इयमाख्यायिका।"
https://navavani.org.in/wp/archives/2061,केरऴान् अभिनन्द्य राष्ट्रपतिः।,कोल्लम्.  केरलदेशं संघर्षभरितराज्यमिति भा.ज.पा. दलस्य तीव्रहिन्दुत्वदलानां च प्रचारणाभ्यन्तरे राष्ट्रपतिः श्री. रामनाथकोविन्दः केरलान् मुक्तकण्ठं प्राशंसयत्। धर्मसौहार्दस्य धर्मनिरपेक्षतायाः साहोदर्यस्य च उत्तमोदाहरणं भवति केरशदेशः देशवासिनश्च इति स प्रत्यपादयत्। कोल्लम् अमृतपुर्यां अमृतानन्दमयीदेव्याः चतुष्षष्टितमस्य जन्मदिनसमारोहस्य उद्घाटनं विधाय भाषमाणः आसीत् सः। तस्मिन्नन्तरे राष्ट्रपते‌ः स्वीकरणवेलायां शिष्टाचारः न पालितः इत्याक्षिप्य विपक्षदलनेता रमेश् चेन्नित्तला वर्यः राष्ट्रपतये निवेदनमदात्।
https://navavani.org.in/wp/archives/2055,अद्य वायुसेनादिवसः।,भारतीयवायुसेना अद्य स्वीय-पञ्चाशीतितमं स्थापनादिवसमायोजयति। अवसरे∫स्मिन् दिल्लीं निकषा हिन्डण् वायुसेनाकेन्द्रे बृहद्सैन्यप्रयाणं समायोजयिष्यते। प्रतिरक्षामन्त्रिणा विज्ञापितं यत् अवसरे∫स्मिन् वयुसैन्यविमानानां प्रदर्शनमपि अनुष्ठास्यते।
https://navavani.org.in/wp/archives/2050,राष्ट्रपतिः श्वः केरलदेशे,तिरुवनन्तपुरम्- द्विदिवसीय सन्दर्शनार्थं राष्ट्रपतिः श्री. रामनाथ कोविन्दः श्वः केरलदेशं प्राप्स्यति। माता अमृतानन्दमयी महाभागायाः चतुष्षष्टितमे जन्मगिनसमारोहे भागभाक् भवितुमेव राष्ट्रपतेः आगमनम्। कोल्लं प्रदेशे आमृतानन्दमयीमठेन आसूत्रितानां क्षेमपद्धतीनाम् उद्घाटनं स निर्वक्ष्यति। तस्य सन्दर्शनहेतोः कोल्लं जनपदे अतिशक्ता सुरक्षा आयोजिता। राष्ट्रपतिपदप्राप्तेरनन्तरं रामनाथकोविन्दः प्रथमवारमेव केरलानागच्छति। तिरुवनन्तपुरं व्योमसेनानिलये केरलराज्यपालः ज. सदाशिवं महाभागः तथा मुख्यमन्त्री पिणरायि विजयश्च तं प्रत्युद्गमिष्यतः
https://navavani.org.in/wp/archives/2041,फिफा-विश्वचषकस्पर्धा।,सप्तदशवर्षो∫धः फिफा-विश्वचषक-पादकन्दुकस्पर्धा अद्य आरभते। आरम्भे चतुर्षु स्पर्धासु स्पर्धाद्वयं दिल्ली-मुम्बईनगरयोः अद्य समायोज्यते। कोलम्बिया-घानादलयोर्मध्ये स्पर्धा सायं पञ्चवादने अथ च भारतामेरिकादलयोर्मध्ये स्पर्धा सायं अष्टवादने नवदिल्लयां च समायोजिष्यते।
https://navavani.org.in/wp/archives/2034,साहित्यस्य कृते नोबल् पुरस्कारः कासुवे इषिगुरो वर्याय।,जपानीय वंशजः ब्रिटीष् नोवल्(आख्यायिका)कारश्च कासुवो इषिगुरो वर्यः साहित्यविभागे नोबल् पुरस्काराय चयितः।द रिमेयिन्स् आफ् द डे प्रभृतयः बहवः आख्यायिकाः तथा लघुकथाश्च अनेन रचिताः।बहूनां चलचित्राणां कृते पटकथा अपि अनेनैव रचिताः।१९८९ तमे वर्षे अयं बुक्कर् पुरस्कारेण मानितः आसीत्।पूर्वं चतुर्वारं अस्मै पुरस्काराय तस्य नामनिर्देशःसंजातः परं अस्मिन् वर्षे एव अत्युन्नतेन एतेन पुरस्कारेण अयं सम्मानितः अभवत्। १९५४ तमे वर्षे जपाने नागसाक्कि स्थले अयं लब्दजन्मा अभवत्।
https://navavani.org.in/wp/archives/2020,राष्ट्रस्य आर्थिकविकासमानम् अधोगतिं प्राप्नोतीति प्रधानमन्त्रिणा अङ्गीकृतम्,नवदिल्ली- राष्ट्रस्य आर्थिकविकासमानम् अधोगतिं प्राप्नोतीति प्रधानमन्त्रिणा अङ्गीकृतम्। आर्थिकवर्षस्य एप्रिल्-जूण् पादे विकासमानं न्यूनमभवत्। विकासस्य प्रत्यानयनाय सर्वकारः प्रतिज्ञाबद्धः इति स अब्रवीत्। क्रमशः वर्षत्रयं ७.५ शतमितम् आर्थिकविकासं वयं सम्पादितवन्तः। परन्तु एप्रिल्-जूण् पादे विकासस्य न्यूनता अभवत्। स एव विकासः प्रत्यानयनीयः इत्यपि सः अवदत्। नवदिल्यां ऐ.सी.एस्.ऐ. सुवर्णजयन्ती समारोहे भाषमाणः आसीत् सः। रिजर्व बैङ्क् अधिकारिणः एतत्सम्बन्धि प्रस्तावस्य पश्चादासीत् प्रधानमन्त्रिणः इयं प्रस्तावना।
https://navavani.org.in/wp/archives/2015,इन्धनतैलस्य मूल्यं न्यनीकृतम्।,नवदिल्ली – शिलातैल-डीसल्तैलयोर्मूल्यं गतनिशीयाद् न्यूनतां गतम्। अन्ताराष्ट्रीयविपणौ असंस्कृत-तैलमूल्ये सहसा अपचितिमालक्ष्य प्रशासनेन उभयोस्तैलयोः उत्पादशुल्के रूप्यकद्वयस्य नैयून्यं घोषितम्।
https://navavani.org.in/wp/archives/1978,अमेरिकायां गोलिकावर्षणम् – ५० मृताः।,"लास् वेगस् – अमेरिकायां लास् वागस-स्थे संगीतकार्यक्रमे ह्यो दुरापादिते भीषणे गोलिकावर्षणे न्यूनान्न्यूनाः ऊनषष्टिर्जनाः मृताः, सप्तविशत्यधिकाः पञ्चशतं च क्षताः संजाताः सूच्यन्ते। कश्चन आतङ्कवादी मुक्ताकाशे प्रवर्तमाने संगीतकार्यक्रमे समवेतान् जनान् लक्षीकृत्य सहसा अविरलं गोलिकावर्षणम् आरब्धवान्।"
https://navavani.org.in/wp/archives/1963,कोच्ची मेट्रो- द्वितीयश्रेण्याः उद्घाटनम् अद्य।,"कोच्ची- कोच्ची मेट्रो योजनायाः द्वितीयश्रेणी पालारिवट्टं प्रदेशात् महाराजकलाशाला पर्यन्तं भागः यात्रायै सुसज्जः अभवत्। अस्योद्घाटनम् अद्य प्रातः १०.३० वादने मुख्यमन्त्री श्री पिणरायि विजयः निर्वक्ष्यति। केन्द्रमन्त्री श्री हर्दीप् सिंह पुरी वर्यः, विपक्षदलनेता  रमेश् चेन्नित्तला,  मन्त्रिणः     नियमसभासामाजिकाः महानगरसभाध्यक्षप्रभृतयः सन्निहिताः भविष्यन्ति। जेवहर् लाल् नेह्रु क्रीडाङ्गणे उद्धाटनकार्य़क्रमः अयोजितः।"
https://navavani.org.in/wp/archives/1924,रोहिङ्ग्या समस्या – स्यूचीं विरुद्ध्य प्रक्षोभः।,"लण्टन्-
विश्वशान्तिविषये नोबल् पुरस्कारेण समादृतायाः ओङ् सान् स्यूची महाभागायाः छायाचित्रं विश्वप्रसिद्धात् ओक्स्फोर्ट् विश्वविद्यालयात् निष्कासितम्। लण्टन् नगरस्थस्य विश्वविद्यालयस्य सेन्ट् ह्यूग्स् कलाशालायाः मुख्यद्वारे एव चित्रं प्रदर्शितमासीत्। इदानीं तत्र जपानीय कलाकारस्य योषिहिरो तगाटस्य चित्रमेव प्रदर्शितम्। रोहिङ्ग्या विषयः आगोलतले स्यूचीं विरुद्ध्य प्रतिषेधस्य कारणमासीत्। तस्मिन्नन्तरे एव विश्विद्यालयाधिकारिणां प्रवृत्तिः।"
https://navavani.org.in/wp/archives/1917,देशस्नेहः न अध्यापनीयः – उद्धव ताक्करे,"मुम्बै-अक्तूबर् १.
देशस्नेहम्  अस्मान् न पाठयेयुः इति भा.ज.पा. दलं स्मारयन् शिवसेनाध्यक्षस्य उद्धव ताक्करे महाशयस्य प्रस्तावः। राष्ट्रस्य आर्थिकावस्थां सूचयन् पूर्वमेव स भाषते स्म। मुद्रानिरोधस्य प्रतिकूलिनः देशद्रोहिणः, अनुकूलिनः देशस्नेहिनश्चेति अवस्था अधुना प्रतिभाति इत्यपि भा.ज.पा. दलं विमर्शय् स अभाषत।"
https://navavani.org.in/wp/archives/1913,रेयिल-यात्रिकाणां सुरक्षां सुनिश्चेतुं उपायान् समुद्घोषितवान्।,नवदिल्ली – रेयिलमन्त्री पीयूषगोयलः देशे रयिलसेतूनां सविशेषे सन्दर्भे रेयिल-यात्रिकाणां सुरक्षां सुनिश्चेतुं नैकान् उपायान् समुद्घोषितवान्। तेन यात्रिसुरक्षायाः मन्त्रणो∫यं विगतदिवसेषु मुम्बय्यां दुरापन्ने भीषणसेतुभ्रंशे त्रयोविंशतिजनानां मृत्युमभिलक्ष्य विशिष्टं महत्वमादधाति।
https://navavani.org.in/wp/archives/1891,दूरदर्शनस्य भौमसम्प्रेषणं परिसमाप्यते।,नवदिल्ली – २०१७ वर्षान्त्येन दूरदर्शनस्य भौमसम्प्रेषणं समाप्तिम् एष्यति। शुक्रवासरे प्रवृत्ते प्रसार् भारती संसंथायाः उन्नते अधिवेशने अयं निर्णयः जातः। पूर्वम् एतदर्थं पर्यालोचना प्रवृत्ता तथापि निर्णयो न जातः। अधुना ट्विट्टर् माध्यमेन प्रसार् भारती अधिकृतैः एष निर्णयः प्रकाशितः। भौमसम्प्रेषणस्य प्रेक्षकाणां न्यूनता तथा राष्ट्रस्य विविधभागस्थानां सम्प्रेषणस्तूपानां परिपालनाय अधिकव्ययश्च एतस्य निर्णयस्य हेतुः। राष्ट्रे १४१२ भौमस्तूपाः इतःपर्यन्तं प्रसार् भारती संस्थया स्थापिताः।
https://navavani.org.in/wp/archives/1898,रेलयात्रासुरक्षा ‘इसरो’ साहाय्येन।,नवदिल्ली – रेलमन्त्री पीयुषगोयलः अब्रवीत् यत् रेलयात्रां भूयो∫पि सुरक्षान्वितां विधातुं सुरक्षोपायानाम् अन्वेषणार्थं रेलविभागः अन्तरीक्षानुसन्धानसंघटनेन सह संभूय कार्यमाचरति। श्री गोयलः व्याहरत् यदसौ विषये∫स्मिन् कतिपयदिवसपूर्वं भारतीयान्तरीक्षानुसन्धानसंघटनस्य अध्यक्षं ए.एस् किरणकुमारम् अमिलत्।
https://navavani.org.in/wp/archives/1880,मुद्रा निरोधः दुरन्त एव – यश्वन्त सिन्हा,नरेन्द्रमोदी सर्वकारस्य मुद्रानिरोधः दुरन्तः आसीदिति भूतपूर्वः केन्द्रमन्त्री भा.ज.पा.दलस्य नेता च श्रीमान् यश्वन्त सिन्हा महोदयः अवदत्। आर्थिकमाद्यं प्रति राष्ट्रस्य गतौ दले बहवः नेतारः प्रवर्तकाश्च अतृप्ताः इत्यपि तेन निगदितम्। आगोलविपण्यां मृत्तैलमूल्यं न्यूनमभवत्। तथापि तस्मात् धनं समाहृत्य आर्थिकघटनां पुनरुज्जीवयितुं वित्तमन्त्री किमपि नाकरोत्।तस्मिन् विषये पराजितः अभवत् धनमन्त्री इति स सूचितवान्। वाजपेयी सर्वकारे वित्तमन्त्री आसीत् यश्वन्त सिन्हा।
https://navavani.org.in/wp/archives/1858,भारतेन पुनरेकवारं गतदिने धिक्कृतः।,काश्मीरे पैलट् भुशुण्डिकायाः दुष्प्रयोगविषयकस्य मिथ्यारोपस्य प्रमापनार्थं कस्याश्चित् गासा-क्षेत्रीयायाः युद्धाहतबालिकायाः कपटचित्रं संयुक्तराष्ट्रे सद्य प्रस्तुतवान् पाकिस्तानदेशः भारतेन गतदिने सार्वजिकरूपेण  पुनरेकवारं धिक्कृतः। संयुक्तराष्ट्रमहासभायाः वार्षिकाधिवेशने प्रत्युत्तराधिकारं प्रयुज्यमाना तत्रत्या भारतीया प्रतिनिधिः पौलोमी त्रिपाठी पाक्द्वारा प्रस्तुतस्य उक्तारोपस्य सन्दर्भे वास्तविकं प्रस्तावयन्ती अवदत् यत् अस्मिन् सन्दर्भे स्थितिः सर्वथा विपरीता विद्यते।
https://navavani.org.in/wp/archives/1849,प्रधानमन्त्री-सहज-बिजली-हर-घर-योजना।,नवदिल्ली – १९१९ वर्षस्य मार्चमासपर्यन्तं सकलानि विद्युदापूर्ति-शून्यानि गृहाणि विद्यूद्दीपैः दीपयितुं प्रधानमन्त्रिणा गतदिने प्रधानमन्त्री-सहज-बिजली-हर-घर-योजना प्रख्यापिता।
https://navavani.org.in/wp/archives/1808,षार्जा प्रशासकस्य पर्यटनम्।,षार्जा इति अरब् राष्ट्रस्य प्रशासकः डो. षेय्क् सुल्तान् बिन् मुहम्मद् अल् खादिमिवर्यः पञ्चदिवसीयपर्यटनार्थम् अद्य केरलदेशमागतः। कोच्चिन् विमानपत्तने मुख्यमन्त्रिणः पिणरायि विजयस्य नेतृत्वे मन्त्रिसभाङ्गैः तस्मै ऊष्मलं स्वीकरणमायोजितम्। सप्तम्बर् २४ तः २८ पर्यन्तं सः केरलेषु पर्यटनं विधास्यति। २५ तमे दिनाङके राजभवने राज्यपालेन सह मेलनं ततः मुख्यमन्त्रिणा अन्यैः मन्त्रिभिश्च सह साक्षात्कारश्च भविष्यति। तस्य कृते कोवलं लीला राविक्स् इति अट्टपुर्यां सांस्कृतिककार्यक्रमोपि आयोजितः वर्तते।
https://navavani.org.in/wp/archives/1823,बनारस् हिन्दु विश्वविद्यालयः – आन्दोलनम्।,उत्तरप्रदेशे बनारस्-हिन्दु विश्वविद्यालयीय-छात्राणाम् उग्रमान्देलनम् अभिलक्ष्य रज्ये सकलाः शैक्षिकसंस्थाः ओक्टोबर् मासस्य द्वितीयदिनाङ्कं यावत् पिहिताः। एतद्विश्वविद्यालयीय-परिसरे गतगुरुवासरीय रात्रौ कयाचिच्छात्रया सार्धं सञ्जातं संघर्षं विरुद्ध्य विगतेभ्यः पञ्चदिवसेभ्यः छात्राभिः निरन्तरमुग्रमान्दोलनं प्रवर्त्यते।
https://navavani.org.in/wp/archives/1793,पाकिस्तानं प्रति सुषमास्वराजः।,नवदिल्ली – गतरात्रौ संयुक्तराष्ट्रमहासभायाः वार्षिकम् अधिवेशनं संबोधयन्ती विदेशमन्त्री सुषमास्वराजः भारतं विरुद्ध्य  युद्धप्रोत्साहनार्थं प्रतिवेशिदेशः समाक्षिप्तः। श्रीमती स्वराजः अब्रवीत् यत् जगति आतङ्क-हत्यादीनां अमानवीयकृत्यानां कुख्यातः अधिनायकः देशः अद्य भारताय मानविकतायाः उपदेशान् प्रयच्छति।
https://navavani.org.in/wp/archives/1786,मन् की बात्।,नवदिल्ली – प्रधानमन्त्री नरेन्द्रमोदी आकाशवाण्याः मन् की बात् इति कार्यक्रमे श्वः एकादशवादने स्वीय-विचारान् प्रस्तोष्यति। त्रिषष्टितमा शृङ्खलेयं भविता। अनेन सहैव अस्य कार्यक्रमस्य त्रीणि वर्षाणि सम्पूर्यन्ते।
https://navavani.org.in/wp/archives/1765,वर्तमानार्थिकस्थितिम् अधिकृत्य चर्चा।,नवदिल्ली – वित्तमन्त्री अरुण् जेट्ली प्रावोचत् यत् प्रशासनं वर्तामानार्थिकस्थितिं निध्याय संवर्धनावश्यकतायै अतिरिक्तोपायान् समुत्थापयिष्यति। गतदिने मन्त्रमण्डलोपवेशनानन्तरं तेनोदीरितं यत् विगतदिनद्वये तेन सम्बन्धमन्त्रिभिः सचवैः च साकं विहितोपवेशने अर्थव्यवस्थाविषये चर्चा विहितास्ति। तेन सूचितं यत् डीसन्-पेट्रोल्-वात्येन्धनयोः संवर्धितमूल्यानि शीघ्रं न्यूनी भविष्यन्ति।
https://navavani.org.in/wp/archives/1745,सामान्यविद्याभ्यासविभागेन साहित्यपुरस्काराः प्रख्यापिताः।,"नारायणन् नम्पूतिरिः

  डो.सुनिलकुमार्
तिरुवनन्तपुरम् – २०१७-१८ वर्षे संस्कृताध्यापकानां कृते सामान्यविद्याभ्यासविभागेन आयोजितायाःसंस्कृतसाहित्यरचनास्पर्धायाः पुरस्काराः प्रख्यापिताः। विजयिनः प्रान्तस्तरीय-संस्कृतदिनाघोषवेदिकायां पुरस्काराः स्वीकृतवन्तः।
कथारचना –
प्रथमस्थानम् – सतीदेवी,  वेल्लनाटु,  तिरुवनन्तपुरम्।
द्वितीयस्थानम् – लक्ष्मिक्कुट्टी, ओट्टप्पालम्।
तृतीयस्थानम् – राजेन्द्रः वयनाट्।
कवितारचना –
प्रथमस्थानम् – हरिप्रसाद् वि.टि, कण्णूर्।
द्वितीयस्थानम् – राजेन्द्रः, वयनाट्।
तृतीयस्थानम् – सविता, कण्णूर्।
उपन्यासरचना –
प्रथमस्थानम् – सुधाकरः, चेर्त्तला।
द्वितीयस्थानम् – मालिनी, ओट्टप्पालम्।
तृतीयस्थानम् – डो.सुनिलकुमार्, कासरगोड्।
समस्यापूरणम् –
प्रथमस्थानम् – डो. सुनिलकुमार्, कासरगोड्।
द्वितीयस्थानम् – राजेन्द्रः, वयनाट्।
तृतीयस्थानम् – नारायणन् नम्पूतीरि, वयनाट्"
https://navavani.org.in/wp/archives/1728,अर्थव्यवस्थायाः वृद्धेः उपायान् विधास्यति – अरुण् जेट्ली।,नवदिल्ली – वित्तमन्त्रिणा अरुण् जेट्लिना प्रोक्तं यत् वर्तमान-अर्थव्यवस्थायाः वृद्धेः विवर्धनार्थं यदि आवश्यकता भवेत् तर्हि प्रशासनम् अतिरिक्तान् उपायान् विधास्यति। असौ केन्द्रीय मन्त्रिमण्डलस्य उपवेशनानन्तरं वार्ताहरैः सम्भाषते स्म। तेन भणितं यत् असौ अर्थव्यवस्थया सम्बन्धैः मन्त्रिभिः सचिवैस्सह द्विदिवसाभ्यन्तरे मन्त्रणा विहिता।
https://navavani.org.in/wp/archives/1674,मार्षल् अर्जन् सिंहस्य अन्त्येष्टिः।,नवदिल्ली – भारतस्य पूर्व वायुसैन्याधिकारिणो मार्षल् अर्जन सिंहाय अद्य कृतज्ञराष्ट्रेण अश्रूपूर्ण-श्रद्धाञ्जलिः समर्पितः। अर्जनसिंहस्य अन्त्येष्टिः दिल्ली-केण्टक्षेत्रस्य बरार-स्क्वयर-स्थले वायुसैन्यबलस्य युद्धविमानानाम् आकाशीयप्रयाणेन सह सञ्जाता। तस्य सम्माने नवदिल्ल्यां प्राशासनिक-भवनेषु अद्य राष्ट्रीयध्वजः अर्धावनतः विद्यते।
https://navavani.org.in/wp/archives/1630,मातृभाषां शक्तीकर्तुं संस्कृतं पठतु – डो. विश्वास्।,"कल्पट्टा-
मातृभाषायाः प्रबलीकरणार्थं संस्कृतपठनम् अनिवार्यमेवेति केन्द्र-साहित्य-अक्कादमी पुरस्कारजेता डो. एच्.आर्. विश्वास् महोदयः प्रावोचत्। केरलीय-सामान्यशिक्षाविभागेन आयोजिते प्रान्तस्तरीय-संस्कृतदिनाघोषे मुख्यभाषणं कुर्वन्नासीत् सः। केरल विधानसभायाः कल्पट्टा सामाजिकः श्रीमान्. सी.के. शशीन्द्रः कार्यक्रमस्यास्य उद्घाटनमकरोत्। जिल्लापञ्चायत् अध्यक्षा श्रीमती उषाकुमारी कार्यक्रमस्य अध्यक्षपदवीमलङ्कृतवती। पूर्वमेव सर्वेषां स्वागतमाशंस्य संस्कृतविभागस्य विशिष्टाधिकारिणी डो. टी.डी. सुनीतीदेवी महाभागा प्राभाषत।
      भूतपूर्वः डी.ई.ओ. तथा संस्कृताध्यापकश्च श्रीमान् एन्.के. रामचन्द्रः वेदिाकायां समादृतः। सामान्यशिक्षा विभागस्य अतिरिक्तनिदेशकः श्रीमान् जिम्मी.के.जोस् महाशयः आमुखभाषणमकरोत्। जिल्ला पञ्चायत् सदस्याः जिल्ला उपजिल्ला शिक्षाधिकारिणः अध्यापकसंघटनानेतारश्च आशंसाभाषणमकुर्वन्। डो. सुरोष् बाबू महाशयस्य नैदेश्ये छात्राणां सांस्कृतिककार्यक्रमोपि आयोजितः आसीत्।
दृश्यानि"
https://navavani.org.in/wp/archives/1589,संस्कृताक्षराण्युपयुज्य16300000 पदानि निर्मातुम् शक्यते – डो. मुरलीधरः।,"इरिंंगालक्कुटा – यदि आंगलभाषायां दशलक्षपदानि तर्हि संस्कृते अर्थपूर्णानि त्रिषष्ट्यधिक एककोटि पदानि लेखितुं शक्यते इति डो. वि.आर्. मुरलीधरः। इरिंंगालक्कुटायां विद्याभ्यासजिल्लास्तरीयस्य संस्कृतदिनाघोषस्य उद्घाटनं कृत्वा भाषमाणः डो. वि.आर्. मुरलीधरः कालटि सर्वकलाशालायांं साहित्यविभागस्य अध्यक्षः भवति।
उपजिल्लाधिकारी श्री भरतः, के.डि. बिजुः, बि.पि.ओ.श्री सुरेष् प्रभृतयः च भाषणं कृतवन्तः।
दृश्यानि"
https://navavani.org.in/wp/archives/1583,स्वच्छता एव सेवा – राष्ट्रपतिः।,राष्ट्रपतिः रामनाथकोविन्दः अद्य उत्तरप्रदेशे काणपुरे स्वच्छता एव सेवा इति राष्ट्रव्यापिकार्यक्रमस्य शुभारम्भो विधास्यति। असौ युगपदेव देशस्य सार्धद्विलक्ष-पञ्चायत्तेषु नगरेषु च स्वच्छता एव सेवा इति प्रतिश्रुतिं विधापयिष्यति। गण्यमान्यजनैः सामुदायिकसंघटनैः व्यक्ति-क्षेत्रसंघटनैश्च श्रमदानकार्यक्रमम् अनुष्ठास्यते। कार्यक्रमो∫यं गान्धिजयन्तीपर्यन्तं प्रचलिष्यति।
https://navavani.org.in/wp/archives/1522,संस्कृतपण्डितस्य श्रीमतः रामचन्द्रमहोदयस्य कृते समादरः।,"कल्पट्टा – केरलीय – संस्कृतमण्डले जाज्वल्यमानाय संस्कृतपण्डिताय श्री एन.के. रामचन्द्राय केरलीय–संस्कृतलोकस्य समादरणम्। १६–०९–२०१७ शनिवासरे रज्यस्तरीय–संस्कृतदिनाघोषस्य वेदिकायाम्  आधुनिक–संस्कृतपण्डितेषु प्रमुखः, वयनाटु – विद्याभ्यासजिल्लाधिकारिस्थानात् विरामं प्राप्तः च अयं  समाद्रियते  इति वार्ता अस्माकं महतः सन्तोषस्य विषयः।  रामचन्द्रमहोदयस्य कृते नववाण्याः सादरप्रणामः।"
https://navavani.org.in/wp/archives/1524,राज्यस्तरीय-संस्कृतदिनाघोषः।,"कल्पट्टा – केरलेषु राज्यस्तरीय-संस्कृतदिनाघोषः सेप्तम्बर् मासस्य १६ दिनाङ्के वयनाडुजिल्लायां समायोजयति। अस्मिन् कार्यक्रमे प्रमुखस्य संस्कृतपण्डितस्य श्री रामचन्द्रमहोदयस्य कृते समादरणं, केन्द्रीय साहित्य पुरस्कारेणादृतस्य डो. एच्.आर् विश्वास् महोदयस्य मुख्यप्रभाषणञ्च प्रधानकार्यक्रमाः।"
https://navavani.org.in/wp/archives/1497,टोम् उषुन्नाल् पुरोहितः मुक्तः।,विश्रुतःक्रिस्तीयपुरोहितः टोम् उषुन्नाल् वर्यः भीकराणां बन्धनात् मुक्तः।२०१६ मार्च मासे यमन् देशे पर्यटनं कुर्वन् भीकरैः बद्धः उषुन्नाल् महाशयः सार्धैकवर्षं यावत् अतिक्रूरां पीडामन्वभवत्। भारतीय विदेशकार्यमन्त्रालयेन अस्य मुक्तिविषये बहुप्रयत्नं कृतम्। तथापि तस्य मुक्त्यभावात् आभारतं कैसतवसभा तथा मानवाधिकारसङ्घाश्च प्रतिषेधं कृतवन्तः। अधुना तस्य मोचने सर्वे तुष्टिं प्राकटयन्। विदेशकार्यमन्त्री श्रीमती सुषमा स्वराज् वर्या केरलमुख्यमन्त्री पिणरायि विजयश्च अस्य मोचने परितोषं प्रकटितवन्तौ।
https://navavani.org.in/wp/archives/1483,"तरुणं भारतं, नूतनं भारतम्।","प्रधानमन्त्री श्री नरेन्द्रमोदी तरुणं भारतं, नूतनं भारतम् इति विषयबिन्दुम् अवलम्ब्य नवदिल्ल्यां छात्राणां समवायं सम्बोधयिष्यति। स्वीय-ट्वीट्-सन्देश-शृङ्खलायां प्रधानमन्त्री प्रावोचत् यत् छात्राणां सम्मेलनमिदं त्रिनवत्यधिके अष्टादश-शततमे वर्षे षिक्कागोनगरे स्वामिविवेकानन्दस्य ऐतिहासिक्याः उद्बोधनायाः संस्मृतौ समुपकल्पितं  विद्यते।"
https://navavani.org.in/wp/archives/1463,विकासकार्येषु केरलानां प्रामुख्यं- अल्फोण्स् कण्णन्तानम्,विकासकार्येषु केरलानां प्रामुख्यं- अल्फोण्स् कण्णन्तानम्।राज्यस्तरीयेषु विकासकार्येषु केरलराज्यस्य प्रामुख्यं दीयते इति केन्द्रीय-पर्यटक-सूचनासाङ्केतिककार्यमन्त्री श्रीमान् अल्फोण्स् कण्णन्तानं महाशयः प्रावोचत्।कोच्ची अन्ताराष्ट्र विमानपत्तने वार्ताहरान् अभिमुखीकृत्य भाषमाणः आसीत् सः।मन्त्रिपदप्राप्त्यनन्तरं केरलराज्यमागताय तस्मै राज्ये बहुत्र स्वीकरणम् आयोजितम्।
https://navavani.org.in/wp/archives/1235,विमुद्रीकरणम् – पञ्चदश-लक्षकोटिरूप्यकाणि प्रत्यागतानि।,नवदिल्ली – कैन्द्रीय वित्तमन्त्री श्री अरुण जैट्ली अवदत् यत् विमुद्रीकरणस्य परिणामः  पूर्वतः एव अनुमानितः आसीत्। एतेन भारतस्य दीर्घकालिकः आर्थिकपरिष्कारः भविता। तथापि  विपक्षीयदलैः तन्न अङ्गीकृतमस्ति।
https://navavani.org.in/wp/archives/1428,गौरीलङ्केशहत्याविषये विशिष्टान्वीक्षणवृन्दम्।,बांगलूरु – कर्णाटके पत्रकारस्य गौरीलङ्केशहत्याप्रकरणस्य अन्वीक्षणं विशिष्टान्वीक्षणदलेनारब्धम्। अस्य हत्याप्रकरणस्य अन्वीक्षणार्थं गतदिने राज्यप्रशासनेन एकविशति-सदस्यात्मकस्य विशिष्टान्वीक्षणदलस्य संघटनस्य घोषणा विहिता। कर्णाटकगृहमन्त्रिणा रामलिङ्गरेड्डिना आशा प्रकटिता यत् दोषिणः शीघ्रमेव निगाडयिष्यन्ते।
https://navavani.org.in/wp/archives/1182,डोकलामक्षेत्रात् निजसैनिकाः परावर्तिताः।,नवदिल्ली – भारत-चीनादेशाभ्यां डोकलामक्षेत्रात् निजसैनिकाः परावर्तिताः। विदेशमनत्रालयस्य प्रवक्ता रवीशकुमारः व्याहरत् यत् विवादानां समाधानं सर्वदा कूटनीतिकमाध्यमेन भवेदिति भारतेन अवगम्यते।
https://navavani.org.in/wp/archives/1166,मानभङ्गवीरस्य विंशतिमितवर्षाणि कारागृहवासः।,नवदिल्ली – देरा सच्चा सौदा प्रस्थानस्य गुरवे गुर्मीत-राम-रहिमाय वनितासाध्वीनां मानभङ्गविषये केन्द्रीय-अन्वीक्षणाभिकरण-न्यायालयेन विंशतिवर्षाणि यावत् कारागृहवासः प्रख्यापितः। तदुपरि त्रिंशत् लक्षपरिमितं रुप्यकाणि नष्टपरिहाररूपेण अनेन गुरुणा दातव्यमस्ति। तदन्तरे हरियाणा-पंजाब राज्येषु सौदासंघाङ्गानाम् आक्रमणपरम्पराः प्रचलन्ति।
https://navavani.org.in/wp/archives/898,बिहारराज्ये जलोपप्लवः – मृतसंख्या ५६,पट्ना – बिहारराज्ये जलोपप्लवेन इतःपर्यन्तं ५६ जनाः मृताः। आहत्य १३ जिल्लासु ६९.८१ जनाः प्रलयबाधिताः सन्ति। निजस्थितिं निर्णीतुं मुख्यमन्त्री श्री नितीषकुमारः द्विवारं व्योमनिरीक्षणं कृतवान्।
https://navavani.org.in/wp/archives/1050,राजीवगान्धिनः जन्मदिनमायोजयति।,नवदिल्ली – राष्ट्रमद्य पूर्वप्रधानमन्त्रिणः राजीवगान्धिनः त्रिसप्ततितमं जन्मदिवसमायोजयति। प्रमुखैः नेतृभिः विशिष्टजनैश्च राष्ट्रीयराजधान्यां वीरभूमि इति राजीवगान्धिनः समाधिस्थले श्रद्धाञ्जलिः समर्पयिष्यते।
https://navavani.org.in/wp/archives/982,ऐ.एस् भीकराक्रमणघटनायां १३ जनाः मृताः।,बार्सलोणा – नगरे पादचाराणामुपरि यानप्रहररूपेण ऐ.एस् भीकराक्रमणघटनायां १३ जनाः मृताः। तदनन्तरं  राबलस् नगरमध्ये भीकराक्रमणार्थं सञ्चितानां भीकराणामुपरि आरक्षकः गोलिकास्त्रप्रयोगं कृत्वा पञ्चभीकरानवधीत्।
https://navavani.org.in/wp/archives/909,कार्षिककेरलस्य नववत्सरारंभः।,तिरुवनन्तपुरम् – कोल्लवर्षस्य प्रथममासे प्रथमदिनमद्य समायोज्यते। कार्षिकसंस्कृतौ  नववर्षस्य शुभारंभः इति मन्यते जनैः चिङ्ङमासस्य प्रथमदिनम्। क्षाममासस्य  कर्किटकस्य अन्ते ऐश्वर्यसमृद्धं कर्तुं चिङ्ङमासमायाति इति विश्वासः। अस्मिन् दिने सर्वैषां केरलीयानां कृते नववाण्याः शुभाशंसाः।
https://navavani.org.in/wp/archives/874,उत्तरप्रदेशे बालमरणं – संख्या ६३एधिता ।,उत्तरप्रदेशे बालमरणे मृतसंख्या एधिता । गोरखपुरे सर्वकारीयातुरालये प्राणवायोः अभावेन मृतेषु नवजाताः शिशवः अपि सन्ति।
https://navavani.org.in/wp/archives/877,उत्तरप्रदेशे अन्वेषणसमितेः अध्यक्षः मुख्यसचिवः।,गोरख्पूर् – उत्तरप्रदेशे गोऱखपुरे चिकित्सकीय-महाविद्यालये बालानां मृत्युप्रकरणस्य अन्वेषणं मुख्यसचिवस्य  अध्यक्षतया विनिर्मितया समित्या कारयितुं घोषणा कृता। राज्यस्य चिकित्सा-शिक्षा-मन्त्री अशुतोषठण्डनः अब्रवीत् यत् घटनां परीक्षितुं राज्यस्य मुख्यसचिवस्य अध्यक्षतायां समितिः विनिर्मिता।
https://navavani.org.in/wp/archives/760,उपराष्ट्रपतिः दशवर्षाणि प्रपूरयति।,नवदिल्ली – उपराष्ट्रपतिः श्री हमीद् अन्सारी ह्यः स्वीयं पञ्चवर्षावधिकं द्वितीयं कार्यकालं प्रपूरयत्। सम्प्रति प्राक्तनः केन्द्रीयमन्त्री श्री एम्.वेङ्कय्या नायिडुः स्वकीयं नूतनपदवीं उपराष्ट्रपतिस्थानं अलङ्करिष्यति।
https://navavani.org.in/wp/archives/762,कोण्ग्रस् दलीयैः आत्मपरिशोधना करणीया।,नवदिल्ली – प्रमुख-कोण्ग्रस् नेता मणि-शङ्करय्यर् महोदयः अवदत् यत् कोण्ग्रस् दलीयैः अत्मपरिशोधना करणीया इति। नूतनाशयैःः सह दलं जनानामुन्नमनाय कार्याणि आयोजनीयानि इति तस्य अभिप्रायः । अनेनैव दलस्येतस्य प्रसक्तिं परिपालयितुं शक्यते।
https://navavani.org.in/wp/archives/751,त्रिराष्ट्रीय क्रिक्केट् क्रीडायां भारतस्य विजयः।,"प्रिट्टोरिया – आतिथेयराष्ट्रं दक्षिणाफ्रिक्कां विरुद्ध्य त्रिराष्ट्रीय क्रिक्केट् क्रीडायाः अन्तिमस्पर्धायां  भारतस्य सुवर्णकिरीटः। सञ्जु सांसण्, करुण् नायर्, श्रेयस्, बेसिल् तम्पी इति चतस्रः केरलीयाः भारतस्य विजयस्य कारणभूताः  अभवन्। स्कोर् – दक्षिणाफ्रिक्का ५० ओवर् ७-२६७, भारतं ४६.५ ओवर् ३-२७०"
https://navavani.org.in/wp/archives/743,ब्लू वेयिल् – विनाशकारी।,"तिरुवनन्तपुरम् – ब्लू-वेयिल् इति
वेब् क्रीडा अत्यन्तं विनाशकारीति केरलस्य आरक्षकदलाध्यक्षः अवदत्। तत्रान्तरे इमां क्रीडां निरोधयितुं   केन्द्रीय-सर्वकारं प्रति अभ्यर्थयिष्येति मुख्यमन्त्रिणा श्री पिणरायि विजयेन प्रोक्तम्। अनया  क्रीडया अनेकाः तरुणाः इतपर्यन्तं आत्माहुतिं कृतवन्तः इति कारणतः अधिकारिणां सत्वरश्रद्धा अस्मिन् विषये आवश्यकी भवति।"
https://navavani.org.in/wp/archives/736,संस्कृतसप्ताहः आयोज्यते।,"नवदिल्ली – राष्ट्रं महता समुल्लासेन संस्कृतसप्ताहं परिपालयति। अस्मिन् अवसरे प्रधानमन्त्रिणा श्रीनरेन्द्रमोदिना स्वीये संस्कृतसन्देशे प्रोक्तं
यत् भारतस्य समृद्धः संस्कृतिः संस्कृते अस्ति। संस्कृतस्य सर्वेभ्यः अध्येतृभ्यः मम हार्द्दिक-शुभकामनाः इति।"
https://navavani.org.in/wp/archives/609,चीना-भारतीयम्।,"नवदिल्ली – भारतेन प्रोक्तं यत् चीनेन सह डोकलामक्षेत्रे प्रवर्तमान गतिरोधः सम्भाषणमाध्यमेन उपाकरिष्यते अत च युद्धं
नैवास्ति समस्यायाः समाधानम्। गतदिने राज्यसभायां परिचर्चावधौ लघुप्रश्नमेकम् उत्तरत्या विदेशमन्त्रिणा सुषमास्वराजेन प्रोक्तं यत् भारत-चीनासीम्नि शान्तिसन्धारणं द्विपाक्षिकसम्बन्धानां विकासार्थम् आवश्यकमस्ति।"
https://navavani.org.in/wp/archives/666,यत्र नार्यस्तु पूज्यन्ते…।,कोषिक्कोट्  – समाजे स्त्रीणां तुल्यपरिगणना आवश्यकी। वनिताः प्रति बहुमानं प्रदर्शयितुञ्च पुरुषाः सन्मनोभावाः भवितव्याः इति युव-ऐ.पि.एस् अधिकारिणा मॆरिन् जोसफेन प्रोक्तम्।
https://navavani.org.in/wp/archives/650,देशस्य परमो धर्मः सहिष्णुतैव भवितव्यम्।,"बांगलूरु – देशीयतासङ्कल्पस्य अतितीव्रसांस्कारिकप्रतिबद्धता असहिष्णुतायाः धार्ष्ठ्यस्य च मिश्रितदेशभक्तेः कारणः भविष्यति इति स्थानगतः पूर्वतन-उपराष्ट्रपतिः श्री हामिद्-अन्सारिः अवदत्। अनेन इदमपि प्रोक्तं यत् – यत्र व्यत्यस्तस्य शब्दस्य स्थानमस्ति, तत्रैव रूढं  जनाधिपत्यमस्तीति वक्तुं शक्यते ।"
https://navavani.org.in/wp/archives/639,नीत्यायोगस्य उपाध्यक्षः अर्थशास्त्री राजीवकुमारः।,नवदिल्ली – अर्थशास्त्री राजीवकुमारः नीत्यायोगस्य नूतनोपाध्यक्षो भविष्यति। राजीवकुमारेण ओक्स्फोर्ड् विश्वविद्यालयात् डी.फिल् उपाधिः अधिगता। असौ नीत्यनुसन्धानकेन्द्रे सम्प्रति कार्यनिरतो वर्तते।
https://navavani.org.in/wp/archives/645,उपराष्ट्रपतेः शपथवचनं शुक्रवासरे।,"नवदिल्ली – उपराष्ट्रपतित्वेन निर्वाचितः वेङ्कय्या नायिडुः शुक्रवासरे शपथवचनम् अङ्कीकरिष्यति। असौ मोहम्मद्-हामिद्-अन्सारिणः स्थानं ग्रहिष्यति। गतदिने सम्पन्ने उपराष्ट्रपतिनिर्वाचने विपक्षस्य गोपालकृष्णगान्धिना चतुर्चत्वारिंशदधिकं मतानि, श्रीमता वेङ्कय्या-नायिडुना षोडशोत्तरपञ्चशतं मतानि च अधिगतानि।"
https://navavani.org.in/wp/archives/519,पचनवायोः वित्तानुकूल्यं स्थगयति।,"नवदिल्ली – भारते पचनवायुकोशानां कृते दीयमानं वित्तानुकूल्यं आगामि मार्च् मासादारभ्य पूर्णतया समापयितुं केन्द्रसर्वकारेण निर्णीतम्। एतदाधारीकृत्य प्रतिमासं चत्वारि रूप्यकाणि इति क्रमेण आनुकूल्यार्हाणाम् अनिलकोशानां संवर्धयितुं तैलसंस्थाः निर्दिष्टाः इति केन्द्र मृत्तैलविभागमन्त्री धर्मेन्द्रप्रधानः लोकसभां विज्ञापितवान्।
आराष्ट्रं १८.११ कोटि उपभोक्तारः पचनवायुकोशानाम् आनुकूल्यं स्वीकुर्वन्तः सन्ति। दत्तानुकूल्यानां अनिलकोशानां प्रतिमासं रूप्यकद्वयमितिक्रमेण वर्धयितुं २०१६ जूलाई मासादारभ्य अनुमतिः दत्ता आसीत्।तदेव अधुना द्विगुणीकृतम्।"
https://navavani.org.in/wp/archives/557,विद्यालयेषु इतः परं असमर्थानामवतीर्णता।,नवदिल्ली – विद्यालयेषु अष्टमकक्ष्यापर्यन्तं प्रवर्तमानायाःछात्राणाम् उत्तीर्णता-अनवरोधनीतेः अपसारणं केन्द्रीयमन्त्रिपरिषदा निर्णीतम्। अनया रीत्या विद्यालयेषु इतःपर्यन्तं  पठनविमुखानां छात्राणामपि उत्तीर्णता सुनिश्चितासीत्। अयं निर्णयः  विद्यालयपठनान्तरीक्षं सजीवं कर्तुं उपकारकं भविष्यतीति अभिज्ञाः वदन्ति।
https://navavani.org.in/wp/archives/425,पि यु चित्रा विश्वस्पर्धात: बहिष्कृता।,"पि.यु. चित्रा
कोच्ची – विविश्वकुशलस्पर्धायां भागंकर्तुं चित्रायाः अभिलाषः विनष्टः। केरलस्य कायिकतारः भवति एषा। विश्वस्तरीय स्पर्धायां भागं स्वीकर्तुं चित्रायै अनुज्ञालब्ध्यर्थं भारत-कायिक क्रीडादलेन दत्तम् आवेदनं आन्ताराष्ट्र क्रीडासंधेन निरस्तम्। भुवनेश्वरे आयोजिते एष्यायाः कुशलस्पर्धायां सुवर्णपतकेन जिता आसीत् चित्रा। मण्डलस्थस्य विजयिभ्यः साक्षात् प्रवेशः इत्यासीत् मानदण्डः। किन्तु चित्रायाः प्रवेशविषये मानदण्डस्य पालनं नासीत् इति इदानीन्तनसमस्या। उच्चन्यायालयस्य आदेशः चित्रयै अनुकूलः आसीत्। किन्तु कालः अतीतः इत्यनेन स्पर्धायां प्रवेश:"
https://navavani.org.in/wp/archives/325,नवास् षरीफः स्थानभ्रष्टः।,"इस्लामबाद्:
पाकिस्थानस्य प्रधानमन्त्री नवास षरीफः स्वस्थानं त्यक्तवान्।
षरीफस्य
निजीयार्थिकसम्पादनमधिकृत्य  पानमा सङ्घस्य विज्ञापनमाधारीकृत्य पाकिस्थानीयसर्वोच्चन्यायालयेन सः अयोग्य उद्घोषितः इत्येव स्थानत्यागस्य निदानम्।
    १९९० आरब्धसंवत्सरेषु प्रधानमन्त्रिस्थाने उपविष्टे षरीफः स्वपरिवारश्च विदेशराष्ट्रेषु अनभिमतान् धनराशीन् सम्पादितवान्। तत्तु २०१३ तमे निर्वाचने नामनिर्देशपत्रिकया सह समर्पितायाम् अर्थिकविवरणपट्टिकायां न प्रकाशितम्  इत्यासीत् आक्षेपः।"
